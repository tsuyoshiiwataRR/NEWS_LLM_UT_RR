{
    "thread": {
        "uuid": "d51a030e3b7ae1d9e54d4d290d7cb221576e91b9",
        "url": "https://www.ilrestodelcarlino.it/imola/cronaca/cau-bocciato-medici-base-ow1g3w5a",
        "site_full": "www.ilrestodelcarlino.it",
        "site": "ilrestodelcarlino.it",
        "site_section": "https://www.ilrestodelcarlino.it/rss",
        "site_categories": [
            "media",
            "top_news_it",
            "top_news"
        ],
        "section_title": "Tutte le notizie di  oggi - Carlino",
        "title": "Cau bocciato dai medici di base: “Struttura inutile per il territorio”",
        "title_full": "Cau bocciato dai medici di base: “Struttura inutile per il territorio”",
        "published": "2024-12-20T02:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ilrestodelcarlino.it/image-service/view/acePublic/alias/contentid/N2Y3OTkzMWQtNjJmZi00/0/130515413778_isolapress_cau_ospedale_3_-93465045.jpeg?f=16:9&amp;w=1200&amp;h=630",
        "performance_score": 0,
        "domain_rank": 16327,
        "domain_rank_updated": "2024-12-16T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "d51a030e3b7ae1d9e54d4d290d7cb221576e91b9",
    "url": "https://www.ilrestodelcarlino.it/imola/cronaca/cau-bocciato-medici-base-ow1g3w5a",
    "ord_in_thread": 0,
    "parent_url": null,
    "author": "Il Resto del Carlino",
    "published": "2024-12-20T02:00:00.000+02:00",
    "title": "Cau bocciato dai medici di base: “Struttura inutile per il territorio”",
    "text": "Il Centro assistenza urgenza all’Ospedale vecchio In un anno gli accessi sono stati circa 18mila\nImola, 20 dicembre 2024 – “Noi medici abbiamo duramente criticato il nostro stesso sindacato che ha firmato un accordo che scade a fine anno, e speriamo non rinnovi. Anche se altre realtà sicuramente sono diverse dalla nostra, e forse hanno bisogno di risposte diverse, qui i Cau restano inutili. E sono uno spreco di denaro”. Angelo Conti , fiduciario imolese della Fimmg (Federazione italiana medici di medicina generale), boccia senza appello il Centro di assistenza urgenza al padiglione 15 dell’ospedale vecchio, che in questi giorni taglia i l traguardo del primo anno di attività (fu lanciato alla fine dicembre del 2023). Se l’Ausl ha stilato nei giorni scorsi un bilancio della struttura “con molte luci e qualche ombra” di questi dodici mesi, Conti è di parere diametralmente opposto.\nA livello regionale, i Cau “sono stati inventati dalla Regione non per ridurre i codici bianchi e verdi”, in quanto “tutti sapevano che non avrebbe funzionato” (la riduzione è stata di circa il 9 per cento contro un 50 per cento previsto come obiettivo) , ma piuttosto per “chiudere dei pronto soccorso e pagare di meno il personale”, afferma il fiduciario imolese della Fimmg.\nQuanto alla struttura cittadina, nata a fine 2023 in sostituzione del vecchio Centro assistenza diurna, “ non serviva perché noi insieme a Ferrara avevamo i più bassi numeri di codici bianchi e verdi della regione”, rimarca Conti. E rilancia: “A Imola c’era un ambulatorio dei medici di medicina generale che aveva contribuito a questo risultato, anche se non era mai stato pubblicizzato adeguatamente (come i Cau) dall’Ausl. Avevamo già un ambulatorio per urgenze”.\nVenendo al mancato alleggerimento del pronto soccorso, “a Imola poco più di 1.000 accessi in meno a oggi, che fa 12mila euro di costo. Al Cau – prosegue Conti – sono andati in un anno in 18mila, vale a dire in media 49 persone al giorno. Se consideriamo che in città ci sono circa 90 medici di base, fa un mezzo paziente al giorno per medico: bastava impegnarsi perché ogni medico di base vedesse un mezzo paziente in più per poter fare a meno del Cau”.\nIn poche parole, la nuova struttura è formata da “personale che in futuro non farà il medico di medicina generale. Si spendono 42 euro all’ora per formarlo – prosegue Conti –, patrimonio che poi andrà disperso e nulla si spende per fare la stessa formazione per i medici di base, anzi possono farla ma debbono pagarsi i sostituti. Sarebbero ancora tante – conclude il fiduciario imolese delle Fimmg – le motivazioni per cui i Cau sono e rimangono una risposta fatta soltanto in Emilia Romagna, nemmeno prevista nel contratto nazionale di categoria e, cosa più importante, inefficace”.\nWhatsApp\nFacebook\nX\nPrint\n© Riproduzione riservata",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Health",
        "Politics"
    ],
    "topics": [
        "Health->government health care",
        "Health->public health",
        "Health->health facility",
        "Politics->government policy",
        "Politics->local government and authority",
        "Politics->healthcare policy"
    ],
    "ai_allow": true,
    "has_canonical": false,
    "webz_reporter": false,
    "external_links": [
        "https://web.whatsapp.com/send?text=Cau%20bocciato%20dai%20medici%20di%20base%3A%20%E2%80%9CStruttura%20inutile%20per%20il%20territorio%E2%80%9D%20https%3A%2F%2Fwww.ilrestodelcarlino.it%2Fimola%2Fcronaca%2Fcau-bocciato-medici-base-ow1g3w5a",
        "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fimola%2Fcronaca%2Fcau-bocciato-medici-base-ow1g3w5a&t=Cau%20bocciato%20dai%20medici%20di%20base%3A%20%E2%80%9CStruttura%20inutile%20per%20il%20territorio%E2%80%9D",
        "https://x.com/share?url=https%3A%2F%2Fwww.ilrestodelcarlino.it%2Fimola%2Fcronaca%2Fcau-bocciato-medici-base-ow1g3w5a&text=Cau%20bocciato%20dai%20medici%20di%20base%3A%20%E2%80%9CStruttura%20inutile%20per%20il%20territorio%E2%80%9D",
        "https://x.com/share",
        "https://www.web.whatsapp.com/send?text=Cau%20bocciato%20dai%20medici%20di%20base%3A%20%E2%80%9CStruttura%20inutile%20per%20il%20territorio%E2%80%9D%20https%3A%2F%2Fwww.ilrestodelcarlino.it%2Fimola%2Fcronaca%2Fcau-bocciato-medici-base-ow1g3w5a",
        "https://web.whatsapp.com/send",
        "https://www.facebook.com/sharer/sharer.php",
        "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fimola%2Fcronaca%2Fcau-bocciato-medici-base-ow1g3w5a&t=Cau%20bocciato%20dai%20medici%20di%20base%3A%20%E2%80%9CStruttura%20inutile%20per%20il%20territorio%E2%80%9D",
        "https://www.x.com/share?url=https%3A%2F%2Fwww.ilrestodelcarlino.it%2Fimola%2Fcronaca%2Fcau-bocciato-medici-base-ow1g3w5a&text=Cau%20bocciato%20dai%20medici%20di%20base%3A%20%E2%80%9CStruttura%20inutile%20per%20il%20territorio%E2%80%9D"
    ],
    "external_images": [],
    "entities": {
        "persons": [
            {
                "name": "Angelo Conti",
                "sentiment": "none"
            }
        ],
        "organizations": [
            {
                "name": "codici bianchi",
                "sentiment": "none"
            },
            {
                "name": "Regione",
                "sentiment": "none"
            },
            {
                "name": "Fimmg",
                "sentiment": "none"
            }
        ],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-20T05:09:17.233+02:00",
    "updated": "2024-12-20T05:09:17.233+02:00"
}