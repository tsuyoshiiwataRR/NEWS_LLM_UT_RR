{
    "thread": {
        "uuid": "1ad19fc983e5c541e6d041ad2e705500e2db661d",
        "url": "https://www.laregion.es/opinion/xesus-manuel-suarez-garcia/elefante-que-ministra-fai-tragar-sanidade-publica/202412200130001356827.html",
        "site_full": "www.laregion.es",
        "site": "laregion.es",
        "site_section": "https://laregion.es/opinion",
        "site_categories": [
            "media",
            "education"
        ],
        "section_title": "Opiniones - La Región",
        "title": "O elefante que a ministra fai tragar á sanidade pública",
        "title_full": "O elefante que a ministra fai tragar á sanidade pública",
        "published": "2024-12-20T02:30:00.000+02:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://www.laregion.es/media/laregion/images/2022/10/19/2022101922260623594.png",
        "performance_score": 0,
        "domain_rank": 59754,
        "domain_rank_updated": "2024-12-16T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "1ad19fc983e5c541e6d041ad2e705500e2db661d",
    "url": "https://www.laregion.es/opinion/xesus-manuel-suarez-garcia/elefante-que-ministra-fai-tragar-sanidade-publica/202412200130001356827.html",
    "ord_in_thread": 0,
    "parent_url": null,
    "author": "La Región",
    "published": "2024-12-20T02:30:00.000+02:00",
    "title": "O elefante que a ministra fai tragar á sanidade pública",
    "text": "A ministra de Sanidade iniciou unha campaña de liquidación do modelo de atención sanitaria de Muface, Isfas e Mugeju desque se incorporou ao Goberno español. Agora, diante das incertezas no acordo cas aseguradoras privadas, asegura que a atención dos funcionarios está garantida porque o sistema público pode absorber plenamente aos 1,5 millóns de mutualistas nunha sanidade pública que “é o mellor lugar onde se pode tratar aos pacientes”.\nToda estratexia política é respetable, pero non é admisible que o dogma ideolóxico se impoña brincando por riba do realismo, porque o prezo é elevado. Pero certamente o prezo nó-no tén que pagar dona Mónica García, pois a Sanidade está en boa parte transferida ás autonomías, que terán que dixerir o elefante que lles quere facer engulir a sra. ministra. Por certo, cada mutualista ten con el aseguradas a non menos de unha ou dúas persoas máis, o que leva a cifra a 3 ou 4 millóns de persoas a integrar nun sistema colapsado.\nA sra. García presenta unha imaxe da sanidade privada pouco eficiente e parasitaria da pública, en contraste cunha sanidade pública eficiente e resolutiva. O certo é que os médicos que atenden nunha e noutra son en xeral os mesmos, polo que supoño que se referirá ao sistema de atención médica. Pois un exemplo pode respostar a isto: Veño de atender na miña consulta privada a un paciente mozo con aseguramento público, diabético tipo 1 (“xuvenil”) que require coidados estritos; eran as 20.30h cando entrou i eu estaba na consulta dende as 9.30h da mañá; pregúntome se alguén mantén ese horario de consulta na sanidade pública; botei máis dunha hora con el, porque o precisaba, e tampouco semella que isto aconteza frecuentemente na sanidade pública.\nCando lle preguntei quen o levaba na pública díxome que tamén outro endocrinólogo e que o vía ¡unha vez ao ano! E que no medio o atendía por veces unha enfermeira e por teléfono. Certamente é inaceptable, supón unha irresponsable desatención médica; non alterará moito as estatísticas da sra. ministra de criterios de calidade, pero as consecuencias pra o meu paciente a longo prazo (pra cando a sra. García xa non estea no Goberno) poden ser catastróficas.\nNon é un caso escepcional e non encontro por onde pode dicir a sra. García que a sanidade pública é mais eficiente cá privada. Certamente é como pra botarse a tremar maxinar qué pode pasar con pacientes como este meu diabético cando a sanidade pública teña que engadir á súa sobrecárrega 3 ou 4 millóns de asegurados máis. Pero seguro que a sra. ministra o arranxa.",
    "highlightText": "",
    "highlightTitle": "",
    "highlightThreadTitle": "",
    "language": "spanish",
    "sentiment": "negative",
    "categories": [
        "Politics",
        "Social Issue",
        "Health"
    ],
    "topics": [
        "Politics->healthcare policy",
        "Politics->political process",
        "Politics->government policy",
        "Social Issue->social services",
        "Health->public health",
        "Health->health organisation"
    ],
    "ai_allow": true,
    "has_canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Mónica García",
                "sentiment": "none"
            }
        ],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-20T03:45:16.380+02:00",
    "updated": "2024-12-20T03:45:16.380+02:00"
}