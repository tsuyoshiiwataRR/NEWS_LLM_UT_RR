{
    "thread": {
        "uuid": "0353d77c2432241dc87ae66dd653f300748c3ea4",
        "url": "https://www.meteoweb.eu/2024/08/allerta-meteo-tempesta-larissa-maltempo-europa-minaccia-italia/1001542873",
        "site_full": "www.meteoweb.eu",
        "site": "meteoweb.eu",
        "site_section": "https://www.meteoweb.eu/sezione/secondo-piano/",
        "site_categories": [
            "media",
            "top_news"
        ],
        "section_title": null,
        "title": "Allerta Meteo, la tempesta Larissa flagella l’Europa e si avvicina all’Italia: così nel weekend cambierà tutto",
        "title_full": "Allerta Meteo, la tempesta Larissa flagella l’Europa e si avvicina all’Italia: così nel weekend cambierà tutto",
        "published": "2024-08-01T19:39:00.000+03:00",
        "replies_count": 0,
        "participants_count": 1,
        "site_type": "news",
        "country": "GB",
        "main_image": "",
        "performance_score": 0,
        "domain_rank": 92989,
        "domain_rank_updated": "2024-07-30T13:07:35.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "0353d77c2432241dc87ae66dd653f300748c3ea4",
    "url": "https://www.meteoweb.eu/2024/08/allerta-meteo-tempesta-larissa-maltempo-europa-minaccia-italia/1001542873",
    "ord_in_thread": 0,
    "parent_url": null,
    "author": "Peppe Caridi",
    "published": "2024-08-01T19:39:00.000+03:00",
    "title": "Allerta Meteo, la tempesta Larissa flagella l’Europa e si avvicina all’Italia: così nel weekend cambierà tutto",
    "text": "L’Italia sta vivendo la giornata più calda dell’anno nelle Regioni del Centro/Nord: la temperatura ha raggiunto valori ragguardevoli in pianura Padana con +35°C a Milano, Bologna e Verona, ma soprattutto +38°C a Imola e Faenza. Mai, quest’anno, la colonnina di mercurio era arrivata così in alto, anche se comunque non parliamo di valori minimamente vicini ai record storici locali. Fa molto caldo – anche in questo caso affatto eccezionale rispetto ai picchi assoluti – nelle Regioni del Centro, con +38°C a Terni, +37°C a Firenze, Perugia e Viterbo, +36°C a Roma, Latina, Frosinone e Rieti.\nSituazione molto diversa al Sud, dove tutto sommato è una normalissima giornata estiva con temperature massime di +32°C a Palermo, Bari, Catania, Messina e Lecce, +31°C a Taranto e Brindisi. Splende comunque il sole, a differenza dell’Europa Centrale flagellata dal maltempo provocato dalla tempesta denominata Larissa : sta provocando forti temporali tra Belgio , Paesi Bassi , Lussemburgo , Germania , Francia , Svizzera e Austria , dove sono in corso veri e propri nubifragi con grandine e raffiche di saette molto pericolose. Spettacolari le immagini dai satelliti:\nQuesto maltempo si intensificherà ulteriormente nel corso del pomeriggio-sera di oggi: i temporali si estenderanno a gran parte della Germania, ma interesseranno anche l’area alpina tra Svizzera, Austria e Nord Italia, con fenomeni estremi in Trentino Alto Adige , Veneto e Friuli Venezia Giulia dove si verificheranno i primi forti nubifragi:\nAllerta Meteo per venerdì 2 agosto Domani, venerdì 2 agosto, il maltempo continuerà a colpire l’Europa centrale: in mattinata i temporali in Germania diventeranno davvero furiosi nel cuore del Paese, ma il maltempo interesserà anche Repubblica Ceca e Austria :\nNel pomeriggio-sera avremo fenomeni estremi anche nel Sud/Ovest della Polonia e in generale sui Balcani . Ma attenzione al Nord Italia: i temporali si intensificheranno ulteriormente con un primo calo delle temperature significativo in serata su tutto il settentrione. Sarà un pomeriggio-sera temporalesco anche nel nord/est della Spagna , in modo particolare in Catalogna.\nAllerta Meteo per sabato 3 agosto Sabato sarà la giornata clou per il maltempo in Italia: le temperature crolleranno sensibilmente in tutto il Centro/Nord, mentre persisterà ancora il caldo al Sud. Il crollo termico sarà accompagnato da forte maltempo con piogge e temporali particolarmente violenti in Emilia Romagna, nelle Marche ma anche in Veneto, Liguria, Toscana, Umbria e Sardegna:\nNel pomeriggio il maltempo insisterà su Marche , Umbria e Toscana , estendendosi anche al Sud, con temporali pomeridiani in Sicilia, ancora in un contesto di caldo nell’Italia meridionale.\nAllerta Meteo per domenica 4 agosto Domenica 4 agosto la rinfrescata si estenderà anche al Centro/Sud, con forti temporali pomeridiani lungo la dorsale appenninica. L’instabilità persisterà in tutt’Italia anche la prossima settimana, seppur in un contesto di temperature miti, caldo tipicamente estivo senza grandi eccessi, e ampie schiarite con prevalente bel tempo.\nPer monitorare nel modo migliore possibile la situazione meteo in tempo reale, di seguito forniamo un elenco delle pagine con tutte le informazioni utili per seguire il nowcasting meteorologico minuto per minuto:\nSatelliti Satelliti Animati Situazione Fulminazioni Radar Di seguito i link per l’accesso diretto alle pagine con le previsioni meteo, particolarmente accurate nei dettagli, per le aree geografiche d’Italia (link sempre raggiungibili anche dal Menù in alto in tutte le pagine del sito):\nNord Italia Centro Italia Sud e Isole Le Previsioni Meteo Regione per Regione: Lombardia Lazio Campania Veneto Sicilia Emilia Romagna Piemonte Puglia Toscana Calabria Sardegna Liguria Marche Abruzzo Friuli Venezia Giulia Trentino Alto Adige Umbria Basilicata Molise Valle d’Aosta",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue",
        "Disaster and Accident",
        "Weather"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T00:22:31.457+03:00",
    "updated": "2024-08-02T00:22:31.457+03:00"
}