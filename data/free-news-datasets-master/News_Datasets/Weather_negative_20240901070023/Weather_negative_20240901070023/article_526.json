{
    "thread": {
        "uuid": "9f125d016cc27bcc9f1ba8e3b7c699e35006113f",
        "url": "https://www.ilmeteo.it/notizie/meteo-prossime-ore-tra-poco-forti-temporali-grandinate-e-addirittura-downburst-le-regioni-a-rischio-073742435",
        "site_full": "www.ilmeteo.it",
        "site": "ilmeteo.it",
        "site_section": "https://ilmeteo.it/webcam",
        "site_categories": [
            "media"
        ],
        "section_title": "Webcam Meteo   - Tutte le Webcam  in Italia e all'estero » ILMETEO.it",
        "title": "-->",
        "title_full": "-->",
        "published": "2024-08-02T10:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ilmeteo.it/portale/files/giornale/meteo-prossime-ore-2824.jpg",
        "performance_score": 0,
        "domain_rank": 14877,
        "domain_rank_updated": "2024-07-30T13:07:21.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "9f125d016cc27bcc9f1ba8e3b7c699e35006113f",
    "url": "https://www.ilmeteo.it/notizie/meteo-prossime-ore-tra-poco-forti-temporali-grandinate-e-addirittura-downburst-le-regioni-a-rischio-073742435",
    "ord_in_thread": 0,
    "parent_url": null,
    "author": "Stefano Rossi",
    "published": "2024-08-02T10:00:00.000+03:00",
    "title": "-->",
    "text": "Attenzione alle prossime ore per l'arrivo di altri temporali, anche a carattere di forte intensità, che potranno colpire alcune regioni del nostro Paese dove ci attendiamo locali grandinate e forti raffiche di vento a causa del fenomeno del downburst. Dopo settimane di caldo intenso e cieli sereni, il meteo sta cambiando volto su alcuni settori del Bel Paese. L'anticiclone africano Caronte, che sta dominando la scena negli ultimi giorni, mostra infatti alcuni segni di cedimento, aprendo la strada a infiltrazioni d'aria più fresca e instabile di matrice oceanica. Il Nord Italia sarà il protagonista di questo cambiamento. Dopo i primi temporali di Giovedì 1, nel corso delle prossime ore, altri segnali d'instabilità saranno evidenti: nubi sempre più dense si addenseranno sull'arco alpino, in particolare nei settori centrali e orientali. Con il passare delle ore faranno la comparsa i primi temporali per poi estendersi nel pomeriggio e in serata su gran parte delle regioni di Nordest, benché a macchia di leopardo. Le pianure, dunque, non saranno risparmiate come ad esempio quelle dell'Emilia e del Triveneto, pronte a trasformarsi in teatro di fenomeni temporaleschi. Ma l'aspetto più preoccupante riguarda l'intensità di questi eventi atmosferici: oltre ai forti rovesci, all'intensa attività elettrica e a locali grandinate, si potrà verificare anche il fenomeno del downburst, un evento meteorologico caratterizzato da una forte e improvvisa corrente discendente di aria fredda durante un temporale. Quando questa corrente d'aria colpisce il suolo, si diffonde orizzontalmente in tutte le direzioni, provocando raffiche di vento molto potenti e potenzialmente dannose che possono essere scambiate come una tromba d'aria (o tornado). Mentre il Nord si prepara a questa seconda fase temporalesca, il resto d'Italia continuerà a godere del bel tempo. L'anticiclone africano manterrà la sua influenza su gran parte del Paese, garantendo ancora giornate di sole e temperature elevate. Una residua instabilità aprirà anche le porte del weekend destinato comunque a trascorrere in un contesto di rapido miglioramento condito inoltre da temperature un po' meno bollenti rispetto a questi giorni. ALLERTA METEO DELLA PROTEZIONE CIVILE Sulla base delle previsioni disponibili, il Dipartimento della Protezione Civile d’intesa con le regioni coinvolte, alle quali spetta l’attivazione dei sistemi di protezione civile nei territori interessati, ha emesso un avviso di condizioni meteorologiche avverse. I fenomeni meteo, impattando sulle diverse aree del Paese, potrebbero determinare delle criticità idrogeologiche e idrauliche che sono riportate, in una sintesi nazionale, nel bollettino nazionale di criticità e di allerta consultabile sul sito del Dipartimento( [www.protezionecivile.gov.it)](https://rischi.protezionecivile.gov.it/it/meteo-idro/allertamento/). E' stata inoltre valutata per la giornata di venerdì 2 agosto, allerta gialla sulla provincia autonoma di Trento, sul Veneto e sul Friuli Venezia Giulia. In queste zone sarà elevato il rischio di forti temporali con grandine e colpi di vento.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Disaster and Accident"
    ],
    "webz_reporter": false,
    "external_links": [
        "https://rischi.protezionecivile.gov.it/it/meteo-idro/allertamento/).",
        "https://www.rischi.protezionecivile.gov.it/it/meteo-idro/allertamento/)."
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T10:15:00.015+03:00",
    "updated": "2024-08-02T10:15:00.015+03:00"
}