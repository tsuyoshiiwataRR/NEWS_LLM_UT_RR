{
    "thread": {
        "uuid": "e6ae0669487e81cf636fc8dfcb02e591d641ef0a",
        "url": "https://www.tio.ch/svizzera/cronaca/1773356/linea-binari-edificio-incendio-zurigo-coira",
        "site_full": "www.tio.ch",
        "site": "tio.ch",
        "site_section": "https://tio.ch",
        "site_categories": [
            "media",
            "top_news"
        ],
        "section_title": "Il portale del Ticino - Ticinonline",
        "title": "Brucia un edificio accanto ai binari: linea Zurigo-Coira interrotta per ore - Ticinonline",
        "title_full": "Brucia un edificio accanto ai binari: linea Zurigo-Coira interrotta per ore - Ticinonline",
        "published": "2024-08-02T10:06:00.000+03:00",
        "replies_count": 0,
        "participants_count": 1,
        "site_type": "news",
        "country": "CH",
        "main_image": "https://media.tio.ch/files/domains/tio.ch/images/4c6g/f_-linea-binari-edificio-incendio-zurigo-coira-1gelb.jpg?v=1",
        "performance_score": 0,
        "domain_rank": 54708,
        "domain_rank_updated": "2024-07-30T13:07:25.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "e6ae0669487e81cf636fc8dfcb02e591d641ef0a",
    "url": "https://www.tio.ch/svizzera/cronaca/1773356/linea-binari-edificio-incendio-zurigo-coira",
    "ord_in_thread": 0,
    "parent_url": null,
    "author": "tio.ch",
    "published": "2024-08-02T10:06:00.000+03:00",
    "title": "Brucia un edificio accanto ai binari: linea Zurigo-Coira interrotta per ore - Ticinonline",
    "text": "L'incendio è divampato ieri sera a Mühlehorn. Nessuno è rimasto ferito. GLARONA - Un incendio sviluppatosi ieri sera in un edificio a scopo residenziale e commerciale a Mühlehorn, nel canton Glarona, ha causato danni ingenti e l'interruzione del traffico ferroviario per oltre tre ore sulla linea che costeggia il Walensee, dove transitano ad esempio i treni Zurigo-Coira. L'allarme è giunto alle forze di intervento poco dopo le 22.30, indica un comunicato diramato la scorsa notte dalla polizia cantonale glaronese. A causa del rogo, due persone sono state allontanate dal loro alloggio. Nessuno è rimesto ferito. I danni ammontano a milioni di franchi. Poiché il rogo si è sviluppato nelle immediate vicinanze dei binari, presso la stazione del villaggio, il transito dei treni ha dovuto essere interrotto. L'incendio risultava sotto controllo nelle prime ore del mattino, si legge nella nota. Alle operazioni di spegnimento hanno partecipato circa 60 persone, tra cui anche personale e mezzi delle FFS. Sulle cause del sinistro è stata aperta un'indagine.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Disaster and Accident"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T10:27:48.330+03:00",
    "updated": "2024-08-02T10:27:48.330+03:00"
}