{
    "thread": {
        "uuid": "ac86915357ac3c2aed4d5fa2cbe86344539b96ed",
        "url": "https://www.milanotoday.it/attualita/caldo-duomo-62-gradi.html",
        "site_full": "www.milanotoday.it",
        "site": "milanotoday.it",
        "site_section": "https://www.milanotoday.it/rss",
        "site_categories": [
            "media",
            "top_news"
        ],
        "section_title": "MilanoToday",
        "title": "A Milano temperature da incubo: registrati oltre 50 gradi sulle panchine in centro",
        "title_full": "A Milano temperature da incubo: registrati oltre 50 gradi sulle panchine in centro",
        "published": "2024-08-02T06:20:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.milanotoday.it/~media/horizontal-hi/35735608641272/temperatura-duomo-milano-lapresse.jpg",
        "performance_score": 0,
        "domain_rank": 62631,
        "domain_rank_updated": "2024-07-30T13:07:25.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "ac86915357ac3c2aed4d5fa2cbe86344539b96ed",
    "url": "https://www.milanotoday.it/attualita/caldo-duomo-62-gradi.html",
    "ord_in_thread": 0,
    "parent_url": null,
    "author": "Redazione attualità",
    "published": "2024-08-02T06:20:00.000+03:00",
    "title": "A Milano temperature da incubo: registrati oltre 50 gradi sulle panchine in centro",
    "text": "[Attualità](/attualita/) [Duomo](/notizie/duomo/)/ Piazza del Duomo\nA Milano temperature da incubo: registrati oltre 50 gradi sulle panchine in centro\nLe rilevazioni nel pomeriggio di giovedì. L'appello di Legambiente: \"Fondamentali gli alberi\"\nTemperature infernali. Sedersi su una panchina il 1 agosto a Milano non è stato piacevole: in piazza Duomo giovedì pomeriggio lo scalino del monumento a Vittorio Emanuele ha superato i 60°, in piazza San Babila le panchine sotto il sole sfioravano i 50. “Questo è l’effetto dell’isola di calore urbano: aree della città che hanno temperature molto più alte di aree rurali prossime alla città”, ha spiegato a LaPresse Lorenzo Baio, vicepresidente di Legambiente Lombardia.\nTutto cambia però alla presenza di un albero, con le temperature che in quel caso si dimezzano: 33° in piazza della Scala, 36° in Corso Europa. “Gli alberi - ha continuato Baio - hanno un effetto di termoregolazione molto importante nelle città perché sono in grado di mitigare gli effetti delle ondate di calore e in particolare delle isole di calore, tipiche della città. Ci sono quasi 10° di differenza tra una panchina al sole e una all’ombra\".\nLe isole di calore incidono su tutte le fasce della popolazione ma in particolare su quelle più deboli: “Molti studi ci dicono che l’ondata di calore determina una alta mortalità nelle fasce under 10 e over 70. Il concetto è che le città possono essere riprogettate in base alle nuove temperature che registriamo: dobbiamo portare natura e verde, ma abbiamo anche nozioni tecniche capaci di far drenare l’acqua e dall’altra mitigare l’effetto delle temperature estive. Non abbiamo più alibi - ha concluso -. Possiamo farlo”.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Environment"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T07:47:28.447+03:00",
    "updated": "2024-08-02T07:47:28.447+03:00"
}