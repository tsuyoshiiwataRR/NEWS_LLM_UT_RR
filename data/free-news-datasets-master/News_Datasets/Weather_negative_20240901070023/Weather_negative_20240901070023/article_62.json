{
    "thread": {
        "uuid": "926a2070743c58ed1996f0f922fbe0217c8b2ce6",
        "url": "https://vnexplorer.net/z/1643432.html",
        "site_full": "vnexplorer.net",
        "site": "vnexplorer.net",
        "site_section": "https://vnexplorer.net/latest",
        "site_categories": [
            "health",
            "cold_and_flu"
        ],
        "section_title": "Latest breaking 24h news around the world - VNExplorer",
        "title": "Ancora caldo record nelle Marche, ecco le città più roventi. Oggi scatta l’ordinanza",
        "title_full": "Ancora caldo record nelle Marche, ecco le città più roventi. Oggi scatta l’ordinanza",
        "published": "2024-08-01T17:05:00.000+03:00",
        "replies_count": 0,
        "participants_count": 1,
        "site_type": "news",
        "country": "FR",
        "main_image": "https://img-s-msn-com.akamaized.net/tenant/amp/entityid/BB1r1PBd.img",
        "performance_score": 0,
        "domain_rank": 62651,
        "domain_rank_updated": "2024-07-30T13:07:25.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "926a2070743c58ed1996f0f922fbe0217c8b2ce6",
    "url": "https://vnexplorer.net/z/1643432.html",
    "ord_in_thread": 0,
    "parent_url": null,
    "author": "VNExplorer",
    "published": "2024-08-01T17:05:00.000+03:00",
    "title": "Ancora caldo record nelle Marche, ecco le città più roventi. Oggi scatta l’ordinanza",
    "text": "Ancora caldo record nelle Marche, ecco le città più roventi. Oggi scatta l’ordinanza Ancona, 1 agosto 2024 - Continua il caldo record nelle Marche. Lorenzo Tedici, meteorologo del sito www.iLMeteo.it, conferma l&#039;ingombrante presenza di Caronte al Centro-Sud: ad Ascoli Piceno e Macerata, le città della regione in cui si registrano le temperature più roventi, saranno raggiunti almeno i 38 gradi. Per il resto i 37 gradi saranno diffusi e “normali” un po’ su tutto il territorio. Un caldo eccezionale in aperto contrasto con i temporali anche forti previsti invece nel Nord Italia. Condizioni meteo a rischio Tra oggi e domani, in base alle previsioni meteo della Protezione civile regionale, sono previste “temperature e condizioni meteorologiche a rischio in particolare per i sottosistemi di persone suscettibili”. Con la relativa allerta dei servizi sanitari e sociali. In pratica il livello di pericolo da ondate di calore segna arancione e bisogna prestare attenzione soprattutto per anziani e bambini. Media anche la previsione di pericolosità di incendi boschivi. Caldo: ecco le città più roventi Il termometro tra oggi e domani segna picchi di 39 gradi a Ascoli Piceno, 38 a Fabriano (Ancona), 37 a Fermo, 39 a Jesi (Ancona). Fino a domenica per Ascoli e Jesi si prevedono costantemente 38 gradi. I consigli per proteggersi dal caldo Si raccomanda di seguire i dieci consigli utili da parte del ministero della salute per contrastare le ondate di calore sono: - Non uscire nelle ore più calde (evitare l’esposizione diretta al sole nelle ore più calde della giornata, ovvero tra le 11 e le 18); - Migliorare l’ambiente domestico e di lavoro: la misura più semplice è la schermatura delle finestre esposte a sud e a sud-ovest con tende e oscuranti regolabili (persiane, veneziane) che blocchino il passaggio della luce, ma non quello dell’aria; - Bere molti liquidi; - Moderare l’assunzione di bevande contenenti caffeina, evitare bevande alcoliche; - Fare pasti leggeri; - Vestire comodi e leggeri; - In auto ricordarsi di ventilare l’abitacolo prima di iniziare un viaggio, anche se la vettura è dotata di un impianto di ventilazione. In questo caso, regolare la temperatura su valori di circa 5 gradi inferiori alla temperatura esterna evitando di orientare le bocchette della climatizzazione direttamente sui passeggeri. Se ci si deve mettere in viaggio, evitare le ore più calde della giornata (specie se l’auto non è climatizzata) e tenere sempre in macchia una scorta d’acqua. Non lasciare mai neonati, bambini o animali in macchina, neanche per brevi periodi; - Evitare l’esercizio fisico nelle ore più calde della giornata; - Offrire assistenza a persone con maggiore rischio (come gli anziani che vivono da soli, i lattanti ecc.); - Dare molta acqua fresca agli animali domestici e lasciarla in una zona ombreggiata. L’ordinanza anticaldo di Acquaroli Tra l’altro si ricorda che da oggi è entrata in vigore l’ordinanza anticaldo del presidente della Regione Francesco Acquaroli sulle “misure di prevenzione per l’attività lavorativa all’aperto e in condizioni di esposizione prolungata al sole nel settore agricolo e florovivaistico, nonché nei cantieri edili e stradali”. Il provvedimento è valido fino alle ore 24 del 31 agosto, limitatamente ai giorni e alle aree del territorio regionale in cui la mappa del rischio indicata sul sito e riferita a: “lavoratori esposti al sole” con “attività fisica intensa” ore 12, segnali un livello di rischio “alto”. In questo specifico caso sarà vietata l&#039;attività lavorativa all&#039;aperto e in condizioni di esposizione prolungata al sole, dalle 12.30 alle 16.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Environment",
        "Weather"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T01:10:47.027+03:00",
    "updated": "2024-08-02T01:10:47.027+03:00"
}