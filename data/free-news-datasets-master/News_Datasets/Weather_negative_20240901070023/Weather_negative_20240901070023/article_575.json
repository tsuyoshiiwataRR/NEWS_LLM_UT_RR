{
    "thread": {
        "uuid": "a004d165c3e69330047feb5686af0352f9df3500",
        "url": "https://www.rac1.cat/meteo/20240802/189287/previsio-avui-2-agost-catalunya-tarda-tempestes-fortes.html",
        "site_full": "www.rac1.cat",
        "site": "rac1.cat",
        "site_section": "https://www.rac1.cat/sexe",
        "site_categories": [
            "under_construction",
            "top_news"
        ],
        "section_title": "\n                            Sexe i &#039;La revolució sexual&#039;: El canal sobre sexualitat de RAC1\n",
        "title": "Previsió del temps d'avui, 2 d'agost, a Catalunya: Tarda amb tempestes fortes",
        "title_full": "Previsió del temps d'avui, 2 d'agost, a Catalunya: Tarda amb tempestes fortes",
        "published": "2024-08-02T08:42:00.000+03:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://www.rac1.cat/files/og_thumbnail/files/fp/uploads/2024/03/19/65fa7e93bb679.r_d.1630-848-3755.jpeg",
        "performance_score": 0,
        "domain_rank": 83550,
        "domain_rank_updated": "2024-07-30T13:07:35.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "a004d165c3e69330047feb5686af0352f9df3500",
    "url": "https://www.rac1.cat/meteo/20240802/189287/previsio-avui-2-agost-catalunya-tarda-tempestes-fortes.html",
    "ord_in_thread": 0,
    "parent_url": null,
    "author": "Martí Oliveras",
    "published": "2024-08-02T08:42:00.000+03:00",
    "title": "Previsió del temps d'avui, 2 d'agost, a Catalunya: Tarda amb tempestes fortes",
    "text": "Les calorades a l'estiu sovint acaben amb tempestes fortes i fins i tot aiguats. Va passar fa un parell de diumenges i ha tornat a passar aquest divendres després d'uns dies amb temperatures fins i tot exageradament altes . L'arribada d'un embossament d'aire fred en altura s'ha trobat la calor acumulada tota la setmana i tot plegat ha acabat espetegant i de quina manera.\nEn un primer moment les tempestes estaven a l'àrea nord del Pirineu , sobretot a la Catalunya del Nord, amb pedregades importants, per exemple, al Capcir, que ja presagiaven el que podia passar més tard més cap al sud.\nRàpidament, han començat a agafar protagonisme a tot el Pirineu i també al nord d'Osona, on les pedregades han sigut importants en poblacions com Vidrà o Sant Pere de Torelló , on s'havia desplaçat el Versió estiu per fer el programa des de la sala de plens de l'Ajuntament. Un poble, Sant Pere de Torelló, que ha acabat molt afectat per la pedra de la mida de pilotes de golf o fins i tot més grans que ha deixat desenes de cotxes totalment trinxats.\nLlegeix també\nUna pedregada brutal impacta a Sant Pere de Torelló, en ple 'Versió estiu' RAC1 Més tard, seguint el guió previst, les tempestes han anat afectant cada cop més àrees interiors de les comarques de Barcelona i també alguns sectors de Ponent més enllà del Pirineu i Prepirineu i del nord de les comarques de Tarragona. També han arribat en àrees del litoral central, amb fortes ventades a Barcelona, per exemple, i pedra a Sitges, al Garraf.\nEn el cas de les comarques de Girona, la pluja, si més no la més intensa, ha afectat les zones més interiors, però, això sí, les parts externes de les tempestes que hi havia més a l'oest han regalat un cel espectacular, amb mamatocúmuls . Són uns núvols que semblen unes bosses que pengen del cel, molt fotogènics i poc habituals de veure a Catalunya, si més no amb aquesta grandiloqüència.\nEn fer-se fosc, tot i que encara plovia en força comarques i fins i tot amb ganes i llampegades , les més fortes havien desaparegut, malgrat que n'hi havia algunes al Camp de Tarragona.\nMapa de llamps de núvol a terra fins a les 21.45 hores; l'aparat elèctric ha sigut notable en molts sectors del país. Servei Meteorològic de Catalunya Fins a tres quarts de deu de la nit hi havia hagut a Catalunya 8.201 llamps de núvol a terra i 42.461 descàrregues entre núvols. Una segona meitat del dia de llamps i trons en moltes comarques.\nMatí: sol i temperatures més baixes Demà El cap de setmana començarà amb un matí assolellat, tot i alguns núvols a la Vall d'Aran i algunes boires a primeres hores en zones interiors del país on les últimes hores hagi plogut. La matinada serà de més bon dormir, sobretot a l'interior, perquè a la costa i fins i tot al prelitoral serà xafogosa, tot i que menys que l'anterior.\nTarda: molt tranquil·la amb calor més a ratlla Al nord del Ripollès pot aparèixer algun xàfec a mitja tarda, però la tarda serà en conjunt tranquil·la, absolutament res a veure amb la d'aquest divendres, i majoritàriament assolellada . Les temperatures es mouran entre els 30 i els 35 graus a l'interior del país i entre els 27 i els 30 a la costa, aquí amb ambient xafogós.\nDiumenge: es manté el temps en general tranquil\nEl primer diumenge d'agost es presenta en conjunt assolellat i, de nou, com a molt amb algun xàfec a mitja tarda al nord del Ripollès. Tot i algunes variacions als termòmetres , les temperatures seran molt semblants a les de demà.\nMartí Oliveras Meteoròleg de RAC1 Veure més articles Graduat en Geografia i Màster en Climatologia Aplicada i Mitjans de Comunicació (UB). Meteoròleg a RAC1 des del 2018. Seguir a:\n@Marti_Oliveras",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Weather",
        "Environment"
    ],
    "webz_reporter": false,
    "external_links": [
        "https://twitter.com/Marti_Oliveras",
        "https://www.twitter.com/Marti_Oliveras"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T11:10:55.114+03:00",
    "updated": "2024-08-09T13:23:23.912+03:00"
}