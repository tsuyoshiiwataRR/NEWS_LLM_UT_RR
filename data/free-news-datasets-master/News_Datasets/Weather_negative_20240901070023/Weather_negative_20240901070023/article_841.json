{
    "thread": {
        "uuid": "645de89eb6e949de433e1e0be262a2e510ec07b7",
        "url": "https://vnexplorer.net/z/1654664.html",
        "site_full": "vnexplorer.net",
        "site": "vnexplorer.net",
        "site_section": "https://vnexplorer.net/it",
        "site_categories": [
            "health",
            "cold_and_flu"
        ],
        "section_title": "IT - VNExplorer",
        "title": "Break con temporali e grandine, ma sulle Marche resta l’allarme per la siccità",
        "title_full": "Break con temporali e grandine, ma sulle Marche resta l’allarme per la siccità",
        "published": "2024-08-02T07:27:00.000+03:00",
        "replies_count": 0,
        "participants_count": 1,
        "site_type": "news",
        "country": "FR",
        "main_image": "https://img-s-msn-com.akamaized.net/tenant/amp/entityid/BB1r51yX.img",
        "performance_score": 0,
        "domain_rank": 62651,
        "domain_rank_updated": "2024-07-30T13:07:25.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "645de89eb6e949de433e1e0be262a2e510ec07b7",
    "url": "https://vnexplorer.net/z/1654664.html",
    "ord_in_thread": 0,
    "parent_url": null,
    "author": "VNExplorer",
    "published": "2024-08-02T07:27:00.000+03:00",
    "title": "Break con temporali e grandine, ma sulle Marche resta l’allarme per la siccità",
    "text": "ANCONA - Dopo un’altra settimana con la febbre a 40° o giù di lì (ieri la massima è stata registrata nelle stazioni Potenza 1 di San Severino Marche e di Acqualagna, con 39,8°) ci aspetta un fine settimana più movimentato, con temperature in calo domani di 5-6° e il rischio di temporali accompagnati anche da grandine. A conclusione di una lunga fase di alta pressione - stando alle previsioni dell’ultimo bollettino dell&#039;agenzia regionale Amap - una bolla instabile raggiungerà l’Italia già sabato «accendendo la miccia per precipitazioni anche a carattere temporalesco, localmente intense e accompagnate da grandine». Termometro giù I valori termici regrediranno di qualche grado. «Ma non c’è da illudersi - mettono in guardia i meteorologi di Amap - poiché, passate tali infiltrazioni umide e più fresche, la settimana prossima vedrà l’alta pressione riprendersi la scena per diversi giorni». Per oggi intanto è prevista sulle Marche una giornata di bel tempo, senza precipitazioni e con temperature massime ovunque superiori ai 30°, con picchi nei capoluoghi a Macerata (36°) e Ancona (34°). Ma domani lo scenario è destinato a cambiare sulla nostra regione, con «precipitazioni possibili già nel corso della mattinata a nord - si legge nel bollettino dell’Amap -, in discesa sparsa nelle ore centrali, localmente a carattere di rovescio o temporale anche grandinigeno, coinvolgendo con più enfasi la fascia litoranea». I fenomeni sono destinati a scomparire verso l’Appennino nel corso del pomeriggio, mentre le temperature sono previste in diminuzione, «corposa per i valori massimi». Già da domenica è previsto il ritorno del bel tempo, al massimo con velature in quota e cumuli sull’entroterra e una bassa probabilità di isolati piovaschi o acquazzoni nella fascia oraria centrale sull&#039;Appennino, specie nel versante ascolano. Anche per lunedì è previsto tempo sereno, con qualche velatura, anche se non possono escludersi isolati e brevi fenomeni sui Sibillini nel pomeriggio. Previsioni che non cambiano lo scenario sul fronte della siccità, come conferma l’ultimo bollettino settimanale diffuso dall’Anbi, l’associazione dei consorzi di bacino, sullo stato risorse idriche italiane. Per le Marche si segnala in crescita il livello idrometrico del fiume Potenza, che resta però inferiore agli scorsi anni (-21 cm sul 2023), mentre continuano a calare l’Esino e il Tronto, ridotti ormai ai livelli minimi dell’ultimo quinquennio. Sulla mostra regione il deficit di precipitazioni da inizio 2024 segnalato dall’Anbi si attesta intorno al 22% nel confronto sul quinquennio. Ma lo scarto negativo - secondo i rilievi dell’Amap - è decisamente superiore (-34,3%) se confrontato con la media del trentennio 1991-2020. Alla fine di luglio la carenza di precipitazione giornaliera cumulata nella Marche ha raggiunto i 187,8 mm, con un deficit di oltre un terzo e a luglio la precipitazione media mensile ha superato a fatica i 15 mm, a fronte di una media 1991-2020 di 43,2 mm. Il bollettino Anbi E anche a giugno, rileva il bollettino dell’Anbi, sulle zone pianeggianti delle Marche la pioggia si è quasi dimezzata rispetto alla media. Il risultato? Una severità idrica alta nei territori meridionali della regione, mentre gli invasi trattengono ancora 46,74 milioni di metri cubi d’acqua. Situazione critica anche nell’Ambito Territoriale 1 (provincia di Pesaro Urbino) al centro mercoledì di un nuovo incontro operativo della Protezione civile. Segnalato un mancato apporto agli invasi del Furlo, San Lazzaro e Tavernelle per circa 450- 500 litri al secondo.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Environment",
        "Weather"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T15:29:06.948+03:00",
    "updated": "2024-08-02T15:29:06.948+03:00"
}