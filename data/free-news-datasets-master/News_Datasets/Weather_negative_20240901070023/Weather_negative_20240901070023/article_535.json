{
    "thread": {
        "uuid": "62d5418b0e749d6401d36a06b345713971efd721",
        "url": "https://www.ilgiorno.it/meteo/previsioni-meteo-weekend-lombardia-a77wpnh1",
        "site_full": "www.ilgiorno.it",
        "site": "ilgiorno.it",
        "site_section": "https://www.ilgiorno.it/rss",
        "site_categories": [
            "media",
            "top_news"
        ],
        "section_title": "Tutte le notizie di  oggi - Giorno",
        "title": "Il caldo intenso e afoso toglie il respiro alla Lombardia: temperature da bollino rosso anche per il weekend",
        "title_full": "Il caldo intenso e afoso toglie il respiro alla Lombardia: temperature da bollino rosso anche per il weekend",
        "published": "2024-08-02T09:09:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ilgiorno.it/image-service/view/acePublic/alias/contentid/OTdkZTk2NDgtZTVjOC00/0/x-lazzari-caldo-da-bollino-rosso-a-milano-milano-1-agosto-2024-ansa-davide-canella.jpeg",
        "performance_score": 0,
        "domain_rank": 20496,
        "domain_rank_updated": "2024-07-30T13:07:21.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "62d5418b0e749d6401d36a06b345713971efd721",
    "url": "https://www.ilgiorno.it/meteo/previsioni-meteo-weekend-lombardia-a77wpnh1",
    "ord_in_thread": 0,
    "parent_url": null,
    "author": "Il Giorno",
    "published": "2024-08-02T09:09:00.000+03:00",
    "title": "Il caldo intenso e afoso toglie il respiro alla Lombardia: temperature da bollino rosso anche per il weekend",
    "text": "Bollino rosso . Negli ultimi sette giorni gran parte della Lombardia ha dovuto convivere con temperature costantemente sopra i 30 gradi. E nei prossimi giorni non sono previsti grandi miglioramenti sotto questo punto di vista: il contesto rimane anticiclonico e molto caldo anche se da venerdì 2 agosto ci saranno i primi segnali di incrinamento dell'alta pressione con qualche temporale che potrà affacciarsi dapprima soprattutto sul comparto alpino (ma non è escluso l’interessamento a carattere isolato anche su alcuni settori di pianura). L'evoluzione per il weekend vedrà ancora un conteso estivo con al più un lieve calo dei valori massimi e qualche temporale sparso sui rilievi: ad ogni modo il gran caldo insisterà anche per tutta la prima parte di Agosto. Ma vediamo le previsioni giorno per giorno nel dettaglio.\nVenerdì 2 agosto L'alta pressione responsabile del caldo intenso cede in serata, favorendo l'ingresso di correnti più umide che dovrebbero portare a un rapido aumento delle nubi con possibili deboli precipitazioni. Nello specifico sulle basse pianure occidentali cieli in prevalenza sereni o poco nuvolosi per l'intera giornata, salvo la presenza di qualche addensamento serale. Sulle basse pianure orientali cieli in prevalenza sereni o poco nuvolosi per l'intera giornata. Su pedemontane-alte pianure e Prealpi orientali cieli in prevalenza poco nuvolosi, ma con nubi in aumento serale, fino a cieli nuvolosi o molto nuvolosi che porteranno deboli piogge. Su Prealpi occidentali e Alpi Retiche cieli inizialmente poco nuvolosi ma con nuvolosità, talora compatta, nelle ore centrali della giornata con associate deboli piogge . Previsto rasserenamento in serata. Sulle Orobie cieli inizialmente poco o parzialmente nuvolosi al mattino, ma con rapido aumento della nuvolosità con piogge e rovesci anche temporaleschi al pomeriggio, che però dovrebbero desistere verso sera. Massime tra i 30 e i 36 gradi in tutta la regione.\nSabato 3 agosto Un campo di alte pressioni torna ad abbracciare la regione facendo ripiombare il caldo intenso e afoso ovunque . Nello specifico su basse pianure occidentali, basse pianure orientali, pedemontane-alte pianure e Prealpi occidentali cieli in prevalenza sereni o poco nuvolosi per l'intera giornata. Sulle Orobie cieli inizialmente poco o parzialmente nuvolosi ma con nuvolosità in aumento a partire dal pomeriggio. Sulle Prealpi orientali cieli in prevalenza poco nuvolosi o parzialmente nuvolosi, salvo maggiore variabilità nelle ore centrali della giornata. Sulle Alpi Retiche cieli in prevalenza sereni o poco nuvolosi per l'intera giornata, salvo la presenza di qualche addensamento serale. Temperature massime stabilmente sopra i 30 gradi in tutta la regione.\nDomenica 4 agosto La pressione torna ad aumentare facendo sparire le nubi e rendendo il cielo terso già dal pomeriggio. Nello specifico su basse pianure occidentali, basse pianure orientali e pedemontane-alte pianure giornata in prevalenza poco nuvolosa , salvo presenza di nubi sparse al mattino. Sulle Prealpi occidentali nubi sparse alternate a schiarite per l'intera giornata con tendenza ad ampi rasserenamenti in serata. Su Orobie e Alpi Retiche cieli molto nuvolosi al mattino con deboli piogge, in temporaneo assorbimento nel pomeriggio, ma in ripresa dalla sera. Sulle Prealpi orientali cieli molto nuvolosi o coperti con parziali aperture durante la seconda parte della giornata. Venti deboli orientali in rotazione ai quadranti sud occidentali; Zero termico nell'intorno di 4150 metri.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Health",
        "Environment"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T10:23:07.825+03:00",
    "updated": "2024-08-02T10:23:07.825+03:00"
}