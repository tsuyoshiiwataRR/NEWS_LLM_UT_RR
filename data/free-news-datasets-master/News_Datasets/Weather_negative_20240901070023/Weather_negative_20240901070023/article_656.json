{
    "thread": {
        "uuid": "4eb72a739b57db44b4e22fd50fe97820816df5c1",
        "url": "https://www.meteoweb.eu/2024/08/allerta-meteo-nuovo-round-forte-maltempo-regioni-piu-colpite/1001555667",
        "site_full": "www.meteoweb.eu",
        "site": "meteoweb.eu",
        "site_section": "https://www.meteoweb.eu/sezione/secondo-piano/",
        "site_categories": [
            "media",
            "top_news"
        ],
        "section_title": null,
        "title": "Allerta Meteo, arriva nuovo round di forte maltempo: ecco le regioni più colpite",
        "title_full": "Allerta Meteo, arriva nuovo round di forte maltempo: ecco le regioni più colpite",
        "published": "2024-08-02T11:19:00.000+03:00",
        "replies_count": 0,
        "participants_count": 1,
        "site_type": "news",
        "country": "GB",
        "main_image": "",
        "performance_score": 0,
        "domain_rank": 92989,
        "domain_rank_updated": "2024-07-30T13:07:35.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "4eb72a739b57db44b4e22fd50fe97820816df5c1",
    "url": "https://www.meteoweb.eu/2024/08/allerta-meteo-nuovo-round-forte-maltempo-regioni-piu-colpite/1001555667",
    "ord_in_thread": 0,
    "parent_url": null,
    "author": "Filomena Fotia",
    "published": "2024-08-02T11:19:00.000+03:00",
    "title": "Allerta Meteo, arriva nuovo round di forte maltempo: ecco le regioni più colpite",
    "text": "Allerta meteo per l’Italia settentrionale, ed in particolare, nuovamente, per il Nord/Est. In considerazione della situazione, il servizio PRETEMP (gruppo di lavoro che si pone l’obiettivo di studiare e prevedere i fenomeni temporaleschi severi sul territorio italiano) ha previsto un’allerta livello 2 che comprende principalmente il Veneto e in parte Lombardia, Trentino, Emilia-Romagna e Friuli-Venezia Giulia. Un’area contrassegnata da livello 1 circonda l’area di livello 2 (mappa di seguito).\nAllerta Meteo, i dettagli In dettaglio, il bollettino PRETEMP riporta: “ Un’onda corta più decisa rispetto a quella transitata nella giornata precedente causerà un’instabilizzazione atmosferica nel pomeriggio-sera prima sulle Alpi Orientali e Appennino Settentrionale e poi anche sulle pianure del Nord-Est. Un’afflusso di aria più fresca anche nei bassi strati da Nord favorirà l’innesco della convezione sulle pianure “.\nSono attesi “ temporali localmente forti già sulle fascia alpina e appenninica, con qualche grandinata di piccole-medie dimensioni e forti rovesci. In seguito, è probabile lo sviluppo di qualche supercella e QLCS sulle pianure di Lombardia, Emilia-Romagna, Veneto e Friuli-Venezia Giulia. Tuttavia, c’è da menzionare che alcuni modelli ad area limitata faticano a sviluppare celle organizzate in aperta pianura. Dunque, c’è dell’ incertezza sull’effettivo sviluppo di temporali forti sulle pianure di Veneto, Emilia-Romagna e Lombardia, anche se si ritiene più probabile lo scenario in cui questi si andranno a sviluppare e per questo si è deciso di emettere un livello 2 “.\nI temporali “ potranno essere associati a grandinate, forti raffiche di vento e intensi rovesci. Rispetto al giorno precedente si ritiene più alta la pericolosità per grandine di medio-grosse dimensioni e più bassa quella per estese raffiche di vento intense. La probabilità di tornado è bassa, ma non nulla lungo la convergenza con lo Scirocco tra Veneto e Romagna “.\nFocus sull’area livello 2 Su questo settore, prosegue il bollettino di allerta meteo PRETEMP, “ si avranno condizioni ambientali simili al giorno precedente, con elevato CAPE (>2000 J/kg) e moderato DLS (attorno a 15 m/s). Un blando richiamo di Scirocco genererà una linea di convergenza sul Veneto Centrale e sulla Romagna , dove sono attesi valori un po’ più alti di instabilità potenziale e wind shear, anche direzionale. La forzante in quota sarà leggermente più intensa rispetto al giorno precedente, motivo per cui si ritiene che i temporali si dovrebbero estendere con maggiore diffusione verso sud colpendo l’ Emilia-Romagna e la pianura lombarda, almeno centro-orientale. I temporali si svilupperanno nel pomeriggio sulle Alpi e Appennino Settentrionale, verso il tardo pomeriggio dovrebbero interessare la pianura veneto-friulana e lombarda, per poi estendersi in serata all’ Emilia-Romagna . La probabilità di supercelle è maggiore tra Veneto Centro-Occidentale, Emilia-Romagna e Lombardia Orientale. La probabilità di grandine grossa è un po’ più alta rispetto al giorno precedente per il mixing ratio leggermente più basso nel boundary layer, per l’aria leggermente più fredda in quota e per il flusso più intenso in alta troposfera. Non dovrebbero comunque verificarsi episodi con chicchi particolarmente grossi e/o grandinate violente estese. La probabilità di estese forti raffiche di vento convettive è ridotta, seppur episodi di downbursts sono possibili. Il pericolo di tornado è basso e presente più che altro lungo la linea di convergenza con lo Scirocco “.\nAllerta Meteo, focus sull’area livello 1 “ Sulle aree di pianura di Emilia-Romagna e Lombardia a livello 1 valgono le considerazioni fatte per il livello 2, ma la probabilità di temporali è più bassa, ” si legge nel bollettino di allerta meteo PRETEMP. “ Sul Friuli-Venezia Giulia sono probabili dei temporali, ma solo localmente forti. La lingua di instabilità potenziale dall’Adriatico potrebbe estendersi più che altro verso il Veneto, dove di conseguenza è maggiore la probabilità di temporali forti. Qualche grandinata anche di medie dimensioni e forte raffiche di vento è comunque possibile. Sulle Alpi sono probabili dei temporali, solo localmente forti, specie nelle zone più prossime alle pianure. Sono possibili delle grandinate di piccole-medie dimensioni e forti rovesci “.\nDi seguito i link per l’accesso diretto alle pagine con le previsioni, particolarmente accurate nei dettagli, per le aree geografiche d’Italia (link sempre raggiungibili anche dal Menù in alto in tutte le pagine del sito):\nNord Italia Centro Italia Sud e Isole Le Previsioni Meteo Regione per Regione: Lombardia Lazio Campania Veneto Sicilia Emilia Romagna Piemonte Puglia Toscana Calabria Sardegna Liguria Marche Abruzzo Friuli Venezia Giulia Trentino Alto Adige Umbria Basilicata Molise Valle d’Aosta Per monitorare nel modo migliore possibile la situazione meteo in tempo reale, di seguito forniamo un elenco delle pagine con tutte le informazioni utili per seguire il nowcasting meteorologico minuto per minuto:\nSatelliti Satelliti Animati Situazione Fulminazioni Radar",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Disaster and Accident",
        "Weather"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T12:21:29.728+03:00",
    "updated": "2024-08-02T12:21:29.728+03:00"
}