{
    "thread": {
        "uuid": "f96893bf3907f9dac962f9913ab2148ddcdf5f73",
        "url": "https://vnexplorer.net/z/1646035.html",
        "site_full": "vnexplorer.net",
        "site": "vnexplorer.net",
        "site_section": "https://vnexplorer.net/latest",
        "site_categories": [
            "health",
            "cold_and_flu"
        ],
        "section_title": "Latest breaking 24h news around the world - VNExplorer",
        "title": "Nuova allerta gialla in Fvg per temporali forti",
        "title_full": "Nuova allerta gialla in Fvg per temporali forti",
        "published": "2024-08-01T21:05:00.000+03:00",
        "replies_count": 0,
        "participants_count": 1,
        "site_type": "news",
        "country": "FR",
        "main_image": "https://img-s-msn-com.akamaized.net/tenant/amp/entityid/BB1r1JMM.img",
        "performance_score": 0,
        "domain_rank": 62651,
        "domain_rank_updated": "2024-07-30T13:07:25.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "f96893bf3907f9dac962f9913ab2148ddcdf5f73",
    "url": "https://vnexplorer.net/z/1646035.html",
    "ord_in_thread": 0,
    "parent_url": null,
    "author": "VNExplorer",
    "published": "2024-08-01T21:05:00.000+03:00",
    "title": "Nuova allerta gialla in Fvg per temporali forti",
    "text": "Nuova allerta gialla in Fvg per temporali forti (ANSA) - TRIESTE, 01 AGO - La Protezione civile del Fvg ha emesso un nuovo avviso di allerta meteo di colore giallo valido dalle 12 di domani fino alla mezzanotte. L&#039;afflusso di correnti umide in quota, concomitanti con la presenza di aria calda nei bassi strati, favorirà ancora l&#039;instabilità atmosferica. Dal pomeriggio saranno possibili rovesci e temporali sulla zona montana, in successiva estensione alla pianura e, con minor probabilità alla costa. I temporali potranno essere localmente forti. Il verificarsi di tali eventi può comportare locali situazioni di crisi nella rete idrografica minore e di drenaggio urbano, locali fenomeni di instabilità dei pendii, locali interruzioni della viabilità e problematiche connesse ai possibili colpi di vento durante i temporali. La Protezione civile raccomanda &quot;la massima vigilanza sul territorio, in particolare nelle aree adibite a campeggio e in concomitanza con eventuali manifestazioni all&#039;aperto, al fine di predisporre tempestive misure di pronto intervento&quot;. Al momento è in già in vigore un&#039;allerta gialla per piogge e temporali, valida fino alle 3 di domani. (ANSA).",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Disaster and Accident"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T05:17:37.310+03:00",
    "updated": "2024-08-02T05:17:37.310+03:00"
}