{
    "thread": {
        "uuid": "06364af41a7ced2de9d93723cd84230f2934316e",
        "url": "https://www.ilmeteo.it/notizie/meteo-tra-poco-temporali-grandine-grossa-e-rischio-supercelle-le-zone-coinvolte-entro-la-notte-185631435",
        "site_full": "www.ilmeteo.it",
        "site": "ilmeteo.it",
        "site_section": "https://ilmeteo.it/webcam",
        "site_categories": [
            "media"
        ],
        "section_title": "Webcam Meteo   - Tutte le Webcam  in Italia e all'estero » ILMETEO.it",
        "title": "-->",
        "title_full": "-->",
        "published": "2024-08-01T21:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ilmeteo.it/portale/files/giornale/grandinegrossa-oggi-010824.jpg",
        "performance_score": 0,
        "domain_rank": 14877,
        "domain_rank_updated": "2024-07-30T13:07:21.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "06364af41a7ced2de9d93723cd84230f2934316e",
    "url": "https://www.ilmeteo.it/notizie/meteo-tra-poco-temporali-grandine-grossa-e-rischio-supercelle-le-zone-coinvolte-entro-la-notte-185631435",
    "ord_in_thread": 0,
    "parent_url": null,
    "author": "Stefano Rossi",
    "published": "2024-08-01T21:00:00.000+03:00",
    "title": "-->",
    "text": "Attenzione alle prossime ore per l'arrivo di forti temporali anche a carattere di supercella che potranno colpire alcune regioni del nostro Paese dove ci attendiamo venti forti e grandinate anche di medio/grosse dimensioni. Nella serata di Giovedì 1 Agosto, i primi temporali si sono abbattuti prepotentemente su molte regioni del Nord Italia, specialmente Lombardia, Trentino Alto Adige, Veneto, Friuli Venezia Giulia ed Emilia Romagna. Non sono mancati fenomeni violenti, con grandine grossa, venti forti e tempeste di fulmini, come avvenuto in tarda serata sulla provincia di Padova. Le immagini nel Video qui sotto girate a Maserà di Padova. Le regioni maggiormente coinvolte saranno quelle del Triveneto e l'Emilia Romagna, mentre qualche fenomeno più sporadico non sarà da escludersi sui rilievi del basso Piemonte, l'alta Lombardia e pure sull'Appennino tra Umbria e Marche. Ma l'aspetto più preoccupante riguarda l'intensità di questi eventi atmosferici: si prevede la formazione di vere e proprie supercelle temporalesche. Ma cosa sono esattamente le supercelle? Si tratta di sistemi temporaleschi particolarmente violenti e organizzati, caratterizzati da un mesociclone, ovvero una zona di rotazione all'interno del temporale. Queste formazioni sono note per la loro capacità di generare fenomeni estremi come grandinate intense, forti raffiche di vento e, in casi particolari, anche tornado. Sulla base delle previsioni disponibili, il Dipartimento della Protezione Civile d’intesa con le regioni coinvolte, alle quali spetta l’attivazione dei sistemi di protezione civile nei territori interessati, ha emesso un avviso di condizioni meteorologiche avverse. I fenomeni meteo, impattando sulle diverse aree del Paese, potrebbero determinare delle criticità idrogeologiche e idrauliche che sono riportate, in una sintesi nazionale, nel bollettino nazionale di criticità e di allerta consultabile sul sito del Dipartimento( [www.protezionecivile.gov.it)](https://rischi.protezionecivile.gov.it/it/meteo-idro/allertamento/). E' stata inoltre valutata per la giornata di Venerdì 2 Agosto, allerta gialla su provincia autonoma di Trento, Veneto e Friuli Venezia Giulia",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Disaster and Accident",
        "Weather"
    ],
    "webz_reporter": false,
    "external_links": [
        "https://rischi.protezionecivile.gov.it/it/meteo-idro/allertamento/).",
        "https://www.rischi.protezionecivile.gov.it/it/meteo-idro/allertamento/)."
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-02T07:54:27.460+03:00",
    "updated": "2024-08-02T07:54:27.460+03:00"
}