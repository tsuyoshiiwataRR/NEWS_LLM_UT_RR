{
    "thread": {
        "uuid": "981523888baee31bf685bfaa607e5e64d8c12ae7",
        "url": "https://cadenaser.com/andorra/2024/06/13/pendents-de-la-preinscripcio-del-morabanc-andorra-a-la-basketball-champions-radio-ser-principat-d-andorra",
        "site_full": "cadenaser.com",
        "site": "cadenaser.com",
        "site_section": "https://cadenaser.com/ccaa/cataluna",
        "site_categories": [
            "music",
            "hobbies_and_interests",
            "radio",
            "entertainment"
        ],
        "section_title": "Cadena SER: Noticias y Radio Online",
        "title": "Pendents de la preinscripció del Morabanc Andorra a la Basketball Champions | Deportes | Cadena SER",
        "title_full": "Pendents de la preinscripció del Morabanc Andorra a la Basketball Champions | Deportes | Cadena SER",
        "published": "2024-06-13T22:03:00.000+03:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://cadenaser.com/resizer/v2/AGO7YAXI45AA5OVA2TDAXEELAM.jpg?auth=faca524883f4c7924787e135067c5168d198a498225a6a09e5792bccc8352adf&amp;quality=70&amp;width=1200&amp;height=675&amp;smart=true",
        "performance_score": 0,
        "domain_rank": 3806,
        "domain_rank_updated": "2024-06-11T13:07:50.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "981523888baee31bf685bfaa607e5e64d8c12ae7",
    "url": "https://cadenaser.com/andorra/2024/06/13/pendents-de-la-preinscripcio-del-morabanc-andorra-a-la-basketball-champions-radio-ser-principat-d-andorra",
    "ord_in_thread": 0,
    "parent_url": null,
    "author": "Carles Rosell",
    "published": "2024-06-13T22:03:00.000+03:00",
    "title": "Pendents de la preinscripció del Morabanc Andorra a la Basketball Champions | Deportes | Cadena SER",
    "text": "[Baloncesto](/deportes/baloncesto/) Pendents de la preinscripció del Morabanc Andorra a la Basketball Champions La FIBA confirmarà la setmana vinent quins clubs jugaran la fase prèvia El club tricolor té l'oportunitat de formar part de la tercera competició del bàsquet europeu. Demà és l'últim dia per formalitzar la petició a la FIBA i el Morabanc valorarà fins a última hora la possibilitat de participar en la Basketball Champions. El principal inconvenient és el motiu econòmic, ja que l'entitat ha de calcular si veritablement li surt rendible tenint en compte les importants despeses dels viatges. De tota manera, el Morabanc mai ha disputat aquesta competició a diferència d'altres rivals de la Lliga Endesa com Lenovo Tenerife, el Baxi Manresa, l'UCAM Múrcia o l'actual campió l'Unicaja Màlaga. L'opció de l'Eurocup sembla difícil per la quantitat d'equips que hi participaran i que tenen una millor classificació en cadascuna de les lligues domèstiques; encara que el club no descarta fer la inscripció. Tanmateix, si el Morabanc vol tornar a jugar a Europa després de tres temporades, ho haurà de fer per la via de la Basketball Champions. Un dels conjunts que sí que ha sol·licitat poder competir tant en BCL com Eurocup és el Bàsquet Girona, ho va anunciar aquesta setmana la CEO del club Stefi Batlle. Un fet significatiu perquè el Morabanc ha quedat per sobre del Girona a la classificació i teòricament tindria prioritat. En qualsevol cas, la pròxima setmana s'anunciaran els equips que disputaran la fase prèvia de la BCL. Natxo Lezkano, entrenador de Costa d'Ivori al Preolímpic El tècnic del Morabanc Andorra dirigirà per uns dies a la selecció africana en el torneig previ a París 2024. D'aquesta manera, Lezkano intentarà aconseguir una de les places encara disponibles per als Jocs en un grup amb Lituània i Mèxic. Els partits classificatoris es disputaran entre el 2 i el 7 de juliol. Carles Rosell Periodista a Ràdio SER Principat d’Andorra. Conductor de l’Aquí Esports, col·laborador de Carrusel i...",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Disaster and Accident",
        "Crime, Law and Justice",
        "Human Interest"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-06-14T00:22:37.726+03:00",
    "updated": "2024-06-14T00:22:37.726+03:00"
}