{
    "thread": {
        "uuid": "286e2c334d0f9c37422ac3b42c3dc4c1a1d85362",
        "url": "https://www.ilmessaggero.it/persone/andrea_piscina_arrestato_pedofilia_chi_e_cosa_ha_fatto_violenza_sessuale-8179848.html",
        "site_full": "www.ilmessaggero.it",
        "site": "ilmessaggero.it",
        "site_section": "https://www.ilmessaggero.it/rss/home.xml",
        "site_categories": [
            "travel",
            "italy",
            "top_news"
        ],
        "section_title": "ilmessaggero.it - Home",
        "title": "Andrea Piscina, conduttore radiofonico arrestato: adescava bambini sul web fingendosi Alessia",
        "title_full": "Andrea Piscina, conduttore radiofonico arrestato: adescava bambini sul web fingendosi Alessia",
        "published": "2024-06-13T03:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://statics.cedscdn.it/photos/MED_HIGH/98/48/8179848_13233750_piscina.jpg",
        "performance_score": 0,
        "domain_rank": 6223,
        "domain_rank_updated": "2024-06-11T13:07:50.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 38
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "286e2c334d0f9c37422ac3b42c3dc4c1a1d85362",
    "url": "https://www.ilmessaggero.it/persone/andrea_piscina_arrestato_pedofilia_chi_e_cosa_ha_fatto_violenza_sessuale-8179848.html",
    "ord_in_thread": 0,
    "parent_url": null,
    "author": "Redazione Web",
    "published": "2024-06-13T03:00:00.000+03:00",
    "title": "Andrea Piscina, conduttore radiofonico arrestato: adescava bambini sul web fingendosi Alessia",
    "text": "Il conduttore radiofonico Andrea Piscina, 25 anni, che ha un programma su Rtl 102.5, è stato arrestato oggi, su ordinanza del gip di Milano Ileana Ramundo, per produzione di materiale pedopornografico e violenza sessuale. Sui dispositivi dello speaker sono state rintracciate, infatti, oltre mille immagini e chat di contenuto pedopornografico. [Prati, invita una ragazza conosciuta in chat: derubato di ventimila euro](/roma/centro_storico/truffa_prati_ragazza_chat-8130135.html) L'uomo, stando alle indagini del pm Giovanni Tarzia e dell'Unità investigazioni e prevenzione Nucleo Crimini Informatici e Telematici della Polizia Locale di Milano, avrebbe intrattenuto rapporti, anche attraverso videochiamate, con bambini tra i 9 e i 14 anni, adescati sul web e fingendo di essere una ragazzina chiamata Alessia. Il modus operandi Da quanto si è saputo, Piscina era stato già perquisito dal Nucleo specializzato della Polizia locale nelle scorse settimane. E, da quanto accertato, avrebbe cancellato poco prima tutte le chat e videochiamate, ma gli investigatori sono riusciti, comunque, a recuperare le immagini, che hanno portato alle contestazioni dei reati di produzione di materiale pedopornografico e di violenza sessuale. Reato quest'ultimo contestato per aver costretto i bambini a compiere atti sessuali on line, fingendo lui di essere una ragazza. Da qui l'ordinanza di custodia cautelare in carcere, eseguita oggi per imputazioni che vanno dal 2021 al 2023. La madre del bambino, che frequentava la polisportiva, aveva già presentato una denuncia proprio nell'estate 2023.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Crime, Law and Justice",
        "Human Interest",
        "Social Issue"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-06-14T00:47:08.938+03:00",
    "updated": "2024-06-14T11:54:49.686+03:00"
}