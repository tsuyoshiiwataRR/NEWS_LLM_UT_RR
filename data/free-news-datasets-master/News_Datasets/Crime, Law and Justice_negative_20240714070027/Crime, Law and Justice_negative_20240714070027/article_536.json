{
    "thread": {
        "uuid": "71b9f2501001284a0ecc1c4cece5bc12e8a6a1d0",
        "url": "https://vnexplorer.net/z/771284.html",
        "site_full": "vnexplorer.net",
        "site": "vnexplorer.net",
        "site_section": "https://vnexplorer.net/",
        "site_categories": [
            "health",
            "cold_and_flu"
        ],
        "section_title": "Verified News Explorer Channel - VNExplorer",
        "title": "Opposizioni unite in piazza. Dopo la rissa Fontana sospende 11 deputati",
        "title_full": "Opposizioni unite in piazza. Dopo la rissa Fontana sospende 11 deputati",
        "published": "2024-06-13T16:32:00.000+03:00",
        "replies_count": 0,
        "participants_count": 1,
        "site_type": "news",
        "country": "VN",
        "main_image": "https://img-s-msn-com.akamaized.net/tenant/amp/entityid/BB1obgM4.img",
        "performance_score": 0,
        "domain_rank": 98289,
        "domain_rank_updated": "2024-06-11T13:07:59.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "71b9f2501001284a0ecc1c4cece5bc12e8a6a1d0",
    "url": "https://vnexplorer.net/z/771284.html",
    "ord_in_thread": 0,
    "parent_url": null,
    "author": "VNExplorer",
    "published": "2024-06-13T16:32:00.000+03:00",
    "title": "Opposizioni unite in piazza. Dopo la rissa Fontana sospende 11 deputati",
    "text": "Opposizioni unite in piazza. Dopo la rissa Fontana sospende 11 deputati Lo scontro sull’autonomia divide il Parlamento e ricompatta le opposizioni, che scenderanno in piazza martedì, in contemporanea con il voto finale per il premierato previsto al Senato. Ad accendere gli animi è ancora la rissa/aggressione - anche le letture dell’accaduto divergono - avvenuta mercoledì alla Camera, per la quale arrivano intanto le sanzioni , in tutto 11 - decise dal presidente della Camera Lorenzo Fontana. La più pesante contro il leghista Igor Iezzi, che si è scagliato contro il deputato del M5s Leonardo Donno (anch’egli sanzionato) e si è visto infliggere una sospensione di 15 giorni. Episodio «gravemente stigmatizzato» da Fontana: «Il confronto politico tra posizioni diverse non può mai trascendere nello scontro fisico» e nella «lesione delle istituzioni», dice il presidente della Camera comunicando le decisioni prese. «Richiamo tutti i deputati alla responsabilità» invitandoli a «evitare il ripetersi di parole o comportamenti che minino la credibilità di questa istituzione». Proprio durante il G7 «stiamo dando un’immagine peggiore di quella che diamo normalmente. Mi sembra un harakiri», interviene anche il presidente del Senato Ignazio La Russa. Anche ieri bagarre a Montecitorio, che riprenderà sempre martedì l’esame dell’autonomia. Cori di “Bella Ciao” e pure grida «Fuori i fascisti», in risposta al vicesegretario della Lega Andrea Crippa, che aveva detto: «Io credo che richiamare il comunismo sia un po’ peggio che richiamare gli incursori della Marina». Le opposizioni intanto lanciano il loro appello alla mobilitazione: «Dopo le aggressioni fisiche della maggioranza in Parlamento non possiamo accettare che anche il Paese sia ostaggio di questo clima di intimidazioni continue. Il governo Meloni sta forzando la mano e prova a minare le basi democratiche della nostra Costituzione, procedendo a colpi di maggioranza verso l&#039;approvazione dello Spacca-Italia e del premierato», sostengono in una nota congiunta Pd, M5s, Avs e +Europa. «Non permetteremo che vengano compromesse l&#039;unità e la coesione nazionale». Appuntamento martedì in piazza Santi Apostoli, alle 17.30. È la prima volta che Schlein, Conte, Fratoianni, Bonelli e Magi organizzano un’iniziativa insieme. Non aderisce il Terzo Polo, con l’eccezione di +Europa. Azione è «contro premierato e autonomia senza se e senza ma», afferma Carlo Calenda, tuttavia alla «modalità della piazza» preferisce il Parlamento. «Ci sarà però una delegazione», fa sapere Azione, a conferma del dialogo aperto, dopo il voto. «Trovo vergognoso ciò che è accaduto alla Camera - interviene anche Matteo Renzi -. Per un basilare principio di decenza spero che i responsabili siano puniti con una lunga sospensione dall&#039;Aula. E senza stipendio», auspicava il leader di Iv. L&#039;ufficio di presidenza della Camera aveva convocato 12 deputato coinvolti, ma non si erano presentati i leghisti Iezzi e Furgiuiele, oltreché il pentastellato Donno che si è fatto medicare al pronto soccorso e ha presentato un certificato medico. In serata la decisione di Fontana: oltre ai 15 giorni per Iezzi, 7 sono stati inflitti a Federico Mollicone, Gerolamo Cangiano e Enzo Amich, tutti e tre di Fdi. Sette anche per il leghista Domenico Furgiuele e il Pd Nico Stumpo, 4 per il pentastellato Leonardo Donno, che aveva agitato il tricolore, originando la bagarre. Tre giorni per Vincenzo Amendola (Pd) e Stefano Candiani( Lega), 2 per Arturo Scotto e Claudio Stefanazzi, del Pd. Le sanzioni però non piacciono alle opposizioni. «Vergognoso» per il M5s mettere sullo stesso piano aggrediti e aggressori.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Crime, Law and Justice",
        "Social Issue",
        "Politics"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-06-14T00:38:35.708+03:00",
    "updated": "2024-06-14T00:38:35.708+03:00"
}