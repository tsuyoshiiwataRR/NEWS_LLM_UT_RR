{
    "thread": {
        "uuid": "72b4c574144d0127e645b71037a9fcc0934e6501",
        "url": "https://corrierefiorentino.corriere.it/notizie/23_dicembre_28/firenze-calci-e-pugni-allo-stomaco-e-alla-testa-anziano-pestato-a-sangue-in-santa-croce-22b42142-e5ed-47fa-b0c1-68862101exlk.shtml",
        "site_full": "corrierefiorentino.corriere.it",
        "site": "corriere.it",
        "site_section": "http://corrierefiorentino.corriere.it",
        "site_categories": [
            "social"
        ],
        "section_title": "Corriere Fiorentino: le ultime news da Firenze",
        "title": "Firenze, calci e pugni allo stomaco e alla testa: anziano pestato a sangue in Santa Croce | Corriere.it",
        "title_full": "Firenze, calci e pugni allo stomaco e alla testa: anziano pestato a sangue in Santa Croce | Corriere.it",
        "published": "2023-12-28T22:33:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dimages2.corriereobjects.it/files/og_thumbnail/uploads/2023/12/28/658dda4cc15a1.jpeg",
        "performance_score": 0,
        "domain_rank": 1282,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 66,
                "comments": 32,
                "shares": 4
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "72b4c574144d0127e645b71037a9fcc0934e6501",
    "url": "https://corrierefiorentino.corriere.it/notizie/23_dicembre_28/firenze-calci-e-pugni-allo-stomaco-e-alla-testa-anziano-pestato-a-sangue-in-santa-croce-22b42142-e5ed-47fa-b0c1-68862101exlk.shtml",
    "ord_in_thread": 0,
    "parent_url": null,
    "author": "Simone Innocenti",
    "published": "2023-12-28T22:33:00.000+02:00",
    "title": "Firenze, calci e pugni allo stomaco e alla testa: anziano pestato a sangue in Santa Croce | Corriere.it",
    "text": "Firenze, calci e pugni allo stomaco e alla testa: anziano pestato a sangue in Santa Croce L'aggressione in pieno giorno scatenata da un rimprovero. Calci e pugni allo stomaco, sulla schiena e infine sulla testa. La vittima è un pensionato di 70 anni Un rimprovero ha scatenato una violenza inaudita. Un pensionato di 70 anni è stato brutalmente aggredito e picchiato da un uomo. È accaduto alle 13 di mercoledì in pieno centro storico, nella zona di Santa Croce. Le immagini di un video – diffuso da La Nazione – mostrano una violenza contro l’anziano che subito dopo è stato portato al pronto soccorso di Santa Maria Nuova: i medici gli hanno diagnosticato 21 giorni di prognosi. Le immagini mostrano l’anziano che si trova in via de’ Bentaccordi e si sta camminando in direzione Santa Croce. Ha solo il tempo di fare pochi passi perché di fronte si trova un uomo che lo aggredisce: l’anziano prova a scappare ma l’altro lo insegue fino a quando, una volta raggiunto, lo scaglia contro contro il muro. A questo punto l’anziano finisce per terra ma la furia dell’aggressione non si ferma. Calci e pugni allo stomaco, sulla schiena e infine sulla testa. La vittima si mette a urlare e a quel punto alcuni passanti vanno a vedere che cosa sia successo. Subito dopo chiamano il 118 mentre l’aggressore scappa e l’anziano rimane a terra. I medici arrivano poco dopo assieme ai carabinieri del nucleo radiomobile. L’uomo è stato aggredito perché aveva rimproverato una persona perché non teneva il suo cane al guinzaglio e poteva essere pericoloso: una volta avuta la notizia e assicuratosi che la vittima è in carico dei medici, i militari tornano in strada. La diffusione delle immagini – che non sono state riprese dalle telecamere di sorveglianza del Comune – spostano però la storia in un terreno ben diverso. Quello della violenza pura. I carabinieri devono ancora raccogliere il racconto della vittima, che è fondamentale per attivare una vera e propria inchiesta visto il nuovo codice di procedura penale modificato dall’ex ministra Cartabia. Nel frattempo i carabinieri stanno cercando nelle telecamere di sorveglianza di Palazzo Vecchio qualsiasi indizio che possa portare all’identificazione dell’aggressore che per due giorni è riuscito a sfuggire alle forze dell’ordine. L’uomo adesso rischia – sempre se ci sarà la querela della vittima – una denuncia per lesioni personali aggravate. In queste ore i militari stanno anche cercando di ricostruire l’esatta via di fuga dell’aggressore per riuscire eventualmente a risalire alla sua macchina. E soprattutto alla targa del mezzo che potrebbe «tradire» l’aggressore, dando l’identità del suo proprietario. La newsletter Se vuoi restare aggiornato sulle notizie di Firenze iscriviti gratis alla newsletter del Corriere Fiorentino. Arriva tutti i giorni direttamente nella tua casella di posta alle 12. [Basta cliccare qui](https://www.corriere.it/newsletter/?theme=45) 28 dicembre 2023 © RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Crime, Law and Justice",
        "Health",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T00:07:24.163+02:00",
    "updated": "2023-12-29T00:07:24.163+02:00"
}