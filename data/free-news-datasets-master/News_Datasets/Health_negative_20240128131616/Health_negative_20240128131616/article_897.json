{
    "thread": {
        "uuid": "8d00cbb79657c2f0e866a9df7ea3f73da600c2b3",
        "url": "https://vnexplorer.net/agrigento-aveva-denunciato-il-marito-per-aggressione-con-lacido-oggi-e-stata-arrestata-s697981.html",
        "site_full": "vnexplorer.net",
        "site": "vnexplorer.net",
        "site_section": "https://vnexplorer.net/latest",
        "site_categories": [
            "health",
            "cold_and_flu"
        ],
        "section_title": "Latest breaking 24h news around the world - VNExplorer",
        "title": "Agrigento: aveva denunciato il marito per aggressione con l'acido, oggi è stata arrestata",
        "title_full": "Agrigento: aveva denunciato il marito per aggressione con l'acido, oggi è stata arrestata",
        "published": "2023-12-29T01:28:00.000+02:00",
        "replies_count": 0,
        "participants_count": 1,
        "site_type": "news",
        "country": "US",
        "main_image": "https://img-s-msn-com.akamaized.net/tenant/amp/entityid/AA1masAu.img",
        "performance_score": 0,
        "domain_rank": 45352,
        "domain_rank_updated": "2023-12-26T12:06:25.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "8d00cbb79657c2f0e866a9df7ea3f73da600c2b3",
    "url": "https://vnexplorer.net/agrigento-aveva-denunciato-il-marito-per-aggressione-con-lacido-oggi-e-stata-arrestata-s697981.html",
    "ord_in_thread": 0,
    "parent_url": null,
    "author": "VNExplorer",
    "published": "2023-12-29T01:28:00.000+02:00",
    "title": "Agrigento: aveva denunciato il marito per aggressione con l'acido, oggi è stata arrestata",
    "text": "Una donna è stata portata in ospedale, al “San Giovanni di Dio” di Agrigento, dopo essere stata sfregiata al volto con dell’acido lanciato dal marito\nClamorosa svolta nell’inchiesta sul caso donna che ha denunciato di essere stata sfigurata con l’acido dal marito, dal quale sarebbe fuggita dopo avere subito maltrattamenti. I poliziotti del commissariato di Palma di Montechiaro, nell’Agrigentino, stanno eseguendo un’ordinanza di custodia cautelare in carcere a carico della cinquantenne. Il marito 48enne, ricoverato al centro grandi ustioni dell’ospedale Cannizzaro di Catania con gravi ferite alle mani e al collo, è stato arrestato il 5 dicembre scorso con l’accusa di lesioni personali gravissime.\nLa sua versione dei fatti è stata sempre opposta rispetto a quella della moglie: “E’ stata lei ad aggredirmi – ha detto al gip – quella bottiglietta con l’acido non l’ho neppure toccata”. La donna, al contrario, ha raccontato di essersi allontanata senza avvisare nessuno, commettendo una leggerezza, dalla struttura protetta in cui era fuggita, e di averlo contattato per prendere dei vestiti. Lì, secondo il suo racconto, avrebbe trovato il marito con una bottiglietta in mano contenente dell’acido che le avrebbe spruzzato sul viso riuscendo ad avere la meglio solo perchè aveva guadagnato una posizione superiore nei gradini della scala. La donna, che ha la parte destra del volto sfigurata, se l’è cavata con venti giorni di prognosi.\nIl 9 gennaio erano in programma gli accertamenti di laboratorio alla polizia scientifica. Nel pomeriggio di oggi è giunta l’inattesa novità. La donna, assistita dal suo legale Giuseppe Vinciguerra, si trova tuttora al commissariato di Palma dove stanno eseguendo il provvedimento di cui non si conoscono i dettagli.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Human Interest",
        "Crime, Law and Justice",
        "Health"
    ],
    "external_links": [
        "https://img-s-msn-com.akamaized.net/tenant/amp/entityid/AA1masAu.img",
        "https://www.img-s-msn-com.akamaized.net/tenant/amp/entityid/AA1masAu.img"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T01:47:55.436+02:00",
    "updated": "2023-12-29T01:47:55.436+02:00"
}