{
    "thread": {
        "uuid": "f6d07141813ccef29b347823cfed2c85d2fc342e",
        "url": "https://www.tag24.it/1231017-pensione-di-vecchiaia-addio-65-anni",
        "site_full": "www.tag24.it",
        "site": "tag24.it",
        "site_section": "https://www.tag24.it",
        "site_categories": [
            "music",
            "entertainment"
        ],
        "section_title": "TAG24 by Unicusano",
        "title": "Pensione di vecchiaia a 67 anni per tutti gli statali: con la manovra 2025 c’è l’addio definitivo al pensionamento a 65 anni",
        "title_full": "Pensione di vecchiaia a 67 anni per tutti gli statali: con la manovra 2025 c’è l’addio definitivo al pensionamento a 65 anni",
        "published": "2024-10-24T22:07:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 114436,
        "domain_rank_updated": "2024-10-22T00:00:00.000+03:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "f6d07141813ccef29b347823cfed2c85d2fc342e",
    "url": "https://www.tag24.it/1231017-pensione-di-vecchiaia-addio-65-anni",
    "ord_in_thread": 0,
    "parent_url": null,
    "author": "Sara Bellanza",
    "published": "2024-10-24T22:07:00.000+03:00",
    "title": "Pensione di vecchiaia a 67 anni per tutti gli statali: con la manovra 2025 c’è l’addio definitivo al pensionamento a 65 anni",
    "text": "La manovra 2025 sembra voler non dare pena al tema pensione, con l’innalzamento di quella di vecchiaia a 67 anni per tutti i lavoratori pubblici.\nPer chi non lo sapesse, infatti, è ancora in vigore, anche se per pochi, il limite ordinamentale a 65 anni. Torna, inoltre, la possibilità di trattenere a lavoro i lavoratori dipendenti fino a 70 anni, attraverso l’erogazione di premi volti a incentivare i dipendenti a non accedere alle pensioni anticipate.\nInoltre, sarà prorogato anche il bonus Maroni ed esteso ai lavoratori dipendenti del settore privato.\nAbbiamo anticipato fin troppo: andiamo a vedere subito le misure una per una, ma cominciamo dalla notizia più eclatante, ovvero l’addio definitivo al pensionamento a 65 anni.\nStop definitivo alla pensione di vecchiaia a 65 anni Brutte notizie sul fronte pensioni: dal 2025, tutti i lavoratori statali dovranno aspettare necessariamente i 67 anni per accedere alla pensione di vecchiaia.\nA oggi, funziona un po’ diversamente, considerando i limiti ordinamenti diversi anche in vigore. Molto spesso, infatti, l’età per la pensione di vecchiaia è ancora fissata a 65 anni.\nCon le nuove regole, tutto ciò dall’anno prossimo non ci sarà più: la misura va, infatti, a equiparare tutti i limiti ordinamentali al requisito anagrafico per la pensione di vecchiaia . Così facendo si alza il requisito dell’età pensionabile per tutte le Pubbliche Amministrazioni.\nDal 1° gennaio 2025, in tema di pensione di vecchiaia, non ci saranno differenze tra i dipendenti pubblici e privati.\nAl lavoro fino a 70 anni, con questi “incentivi” Sono previsti anche incentivi per convincere i lavoratori a restare al lavoro più a lungo : verrà meno il divieto di accettare la richiesta di trattenimento in servizio.\nSempre per ricordare come funziona oggi, è in vigore la norma secondo cui al raggiungimento del limite ordinamentale i lavoratori si ritirino obbligatoriamente.\nQuesta norma verrà meno, con un decisivo cambio di rotta: dall’anno prossimo, i lavoratori pubblici possono sempre chiedere di restare al lavoro più anni . Per questo, inoltre, si stanno pensando a incentivi.\nNel caso specifico dei dipendenti statali, i datori di lavoro potranno concedere il trattenimento in servizio fino a 70 anni. Ci sono, comunque, limiti da rispettare, pari al 10% delle nuove assunzioni.\nRestare in servizio più a lungo non sarà un obbligo. La decisione è totalmente dei lavoratori . Solo su base volontaria decideranno se restare al lavoro più anni. Infatti, le Pubbliche Amministrazioni non potranno in nessun caso obbligare i lavoratori a rimanere in servizio dopo aver maturato il diritto ad andare in pensione.\nBonus Maroni esteso ai dipendenti privati La manovra 2025 estende il bonus Maroni anche ai lavoratori del settore privato , sempre con il fine ultimo di incentivarli a non accedere al pensionamento anticipato e a rimanere più tempo in servizio.\nRicordiamo, che il bonus spetta ai lavoratori che rinunciano a Quota 103. Il bonus Maroni è una misura che premette ai lavoratori di non versare la propria quota contributi previdenziali : questi verranno riconosciuti direttamente in busta paga.\nAllo stato attuale delle cose, si tratta di una possibilità prevista esclusivamente per chi matura i requisiti per Quota 103. Dal 2025, invece, la possibilità sarà ulteriormente estesa ai lavoratori che raggiungono il diritto alla pensione anticipata , ma con i requisiti ordinari.\nPer riassumere, potranno optare per il bonus Maroni i lavoratori che raggiungono:\n62 anni e 41 anni di contributi; 62 anni e 42 anni e 10 mesi di contributi (per gli uomini) o 4 anni e 10 mesi di contributi (per le donne). I lavoratori che maturano tali requisiti potranno presentare la domanda di accesso al bonus e chiedere al datore di lavoro di non versare la loro quota di contributi previdenziali.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Economy, Business and Finance",
        "Social Issue"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Maroni",
                "sentiment": "none"
            }
        ],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-10-25T00:08:17.709+03:00",
    "updated": "2024-10-25T00:08:17.709+03:00"
}