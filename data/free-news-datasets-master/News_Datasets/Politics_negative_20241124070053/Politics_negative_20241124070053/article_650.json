{
    "thread": {
        "uuid": "d2e3c669ba354ee16251d0962811c48568c5360c",
        "url": "https://www.laprovinciacr.it/news/italia-e-mondo/471062/open-arms-salvini-minacce-sono-una-follia-ma-e-processo-politico.html",
        "site_full": "www.laprovinciacr.it",
        "site": "laprovinciacr.it",
        "site_section": "http://ogliopo.laprovinciacr.it",
        "site_categories": [
            "media"
        ],
        "section_title": "Casalmaggiore - OglioPo",
        "title": "Open Arms, Salvini \\\"Minacce sono una follia, ma è processo politico\\\"",
        "title_full": "Open Arms, Salvini \\\"Minacce sono una follia, ma è processo politico\\\"",
        "published": "2024-10-24T22:33:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "http://ogliopo.laprovinciacr.it/resizer/600/315/true/1729802013519.jpg--.jpg",
        "performance_score": 0,
        "domain_rank": 179461,
        "domain_rank_updated": "2024-10-22T00:00:00.000+03:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "d2e3c669ba354ee16251d0962811c48568c5360c",
    "url": "https://www.laprovinciacr.it/news/italia-e-mondo/471062/open-arms-salvini-minacce-sono-una-follia-ma-e-processo-politico.html",
    "ord_in_thread": 0,
    "parent_url": null,
    "author": "Agenzia Italpress",
    "published": "2024-10-24T22:33:00.000+03:00",
    "title": "Open Arms, Salvini \\\"Minacce sono una follia, ma è processo politico\\\"",
    "text": "L'ANALISI 24 Ottobre 2024 - 22:33 GENOVA - \"Le minacce di morte contro chiunque sono una follia. Le minacce e gli insulti sui social con nickname falso dimostrano che sei un uomo piccolo piccolo\". Lo ha detto il vicepremier Matteo Salvini, leader della Lega, commentando a margine di un evento elettorale a Genova le minacce ricevute dalla giudice Silvia Albano e dall'avvocata Giulia Bongiorno coinvolte nel processo Open Arms. \"Penso di essere l'unico politico occidentale a processo per aver fatto il suo mestiere. Poi le minacce, la violenza e gli insulti non sono mai la soluzione nei confronti di nessuno - ha aggiunto Salvini - ma che sia un processo politico, scelto dalla politica di sinistra e portato avanti da una Procura che ha chiesto sei anni di carcere per sequestro di persona... Mi sembra chiaro che sia una richiesta di condanna politica, ma io a differenza di qualcun altro non scappo e ogni riferimento alla signorina Salis è puramente voluto. Non chiedo impunità o immunità, vado in quel tribunale il 20 dicembre: se mi assolvono sono felice, se mi condannano farò ricorso-. Credo che sarebbe una follia e un pericolo per il futuro e per la sicurezza italiana, ma lo dico senza minacciare nessuno. Prendo atto che su 9.300 giudici ce ne sono pochissimi che fanno politica: va bene, ma magari si candidino con il Pd e non vadano in tribunale\", ha concluso Salvini. . -Foto: Agenzia Fotogramma- xa8/ads/red 24-Ott-24 22:09 Copyright La Provincia di Cremona © 2012 Tutti i diritti riservati P.Iva 00111740197 - via delle Industrie, 2 - 26100 Cremona Testata registrata presso il Tribunale di Cremona n. 469 - 23/02/2012 Server Provider: OVH s.r.l. Direttore responsabile: Paolo Gualandris",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Giulia Bongiorno",
                "sentiment": "none"
            },
            {
                "name": "Matteo Salvini",
                "sentiment": "none"
            },
            {
                "name": "Silvia Albano",
                "sentiment": "none"
            },
            {
                "name": "Salis",
                "sentiment": "none"
            }
        ],
        "organizations": [
            {
                "name": "Procura",
                "sentiment": "none"
            },
            {
                "name": "Lega",
                "sentiment": "none"
            }
        ],
        "locations": [
            {
                "name": "Genova",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-10-25T00:36:44.792+03:00",
    "updated": "2024-10-25T00:36:44.792+03:00"
}