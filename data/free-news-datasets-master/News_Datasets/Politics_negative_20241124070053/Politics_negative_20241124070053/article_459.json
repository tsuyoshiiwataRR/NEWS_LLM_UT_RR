{
    "thread": {
        "uuid": "06590bbae7fa05c81e0c98eb74b403f6cf4a7608",
        "url": "https://www.strettoweb.com/2024/10/calabria-minoranza-indegno-spot-occhiuto-unical/1812323",
        "site_full": "www.strettoweb.com",
        "site": "strettoweb.com",
        "site_section": "https://www.strettoweb.com",
        "site_categories": [
            "media",
            "top_news_it"
        ],
        "section_title": "StrettoWeb | Notizie di Calabria e Sicilia, news dall&#039;Italia, cronaca Reggio e Messina",
        "title": "Calabria, la minoranza: “indegno lo spot di Occhiuto dall’Unical”",
        "title_full": "Calabria, la minoranza: “indegno lo spot di Occhiuto dall’Unical”",
        "published": "2024-10-25T00:21:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 112203,
        "domain_rank_updated": "2024-10-22T00:00:00.000+03:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "06590bbae7fa05c81e0c98eb74b403f6cf4a7608",
    "url": "https://www.strettoweb.com/2024/10/calabria-minoranza-indegno-spot-occhiuto-unical/1812323",
    "ord_in_thread": 0,
    "parent_url": null,
    "author": "Danilo Loria",
    "published": "2024-10-25T00:21:00.000+03:00",
    "title": "Calabria, la minoranza: “indegno lo spot di Occhiuto dall’Unical”",
    "text": "“Gli studenti calabresi dell’Unical ieri hanno potuto imparare finalmente, e personalmente, come si costruisce e si manda in onda una spot televisivo ben confezionato, ad immagine e somiglianza del presidente della regione Roberto Occhiuto, bravo come sempre a spargere illusioni a basso costo per i calabresi. Ormai una vera e propria telenovela…” Così, in una nota, i capigruppo dell’opposizione Mimmo Bevacqua (Pd), Davide Tavernise (M5s) e Antonio Lo Schiavo (Misto).\n“Tutto finto ed illusorio” “Tutto finto e tutto illusorio dagli schermi di Rete 4 nella sua formula itinerante, ma non gratuita immaginiamo, impiantata all’Unical ieri – continuano i capigruppo di minoranza -. Occhiuto, senza mai essere sfiorato minimamente da domande vere e insidiose ha raccontato semplicemente una Calabria che non esiste. Che è nei dépliant. Nei sogni. Trasporti efficienti, aziende floride, studenti con il lavoro sotto casa, coste e montagne incontaminate, livelli di ricerca e assistenza sanitaria da far invidia ad Harward. Che meraviglia. Peccato però che le illusioni svaniscono non appena lo spot si esaurisce e resta, a schermo chiuso, tutta un’altra realtà. Strade che sprofondano, treni che non arrivano, calabresi all’estero per curarsi, mari inquinati, disoccupazione alle stelle e povertà dilagante. Una sola volta Occhiuto non ha mentito, ovviamente “incalzato” da un Paolo Liguori più “combattente” che mai. Quando ha esaltato il ruolo eccellente dell’Unical a livello nazionale. Vero, verissimo. Un punto di orgoglio per i calabresi, forse l’unico. Non certo merito della classe politica ma frutto di una visione nobile di chi ci ha preceduto e di chi ogni giorno investe tempo e passione per la ricerca e la formazione” .\n“E ci dispiacerebbe – spiegano ancora i capigruppo di minoranza – se oggi l’università diventasse campo di battaglia politica. Noi riteniamo che debba rimanere il faro della didattica, della formazione e delle continue innovazioni necessarie per stare al passo con il tempo. Quel che conta è il livello in cui oggi è l’Unical in Italia e in Europa. Una scommessa vinta. Per il resto – concludono Bevacqua , Tavernise e Lo Schiavo – speriamo che Occhiuto si svegli dal suo sogno prima che sia troppo tardi. I dati eurostat sulla povertà, la sua frittata fatta sull’autonomia differenziata e la crisi senza fine della sanità dovrebbero riportarlo alla realtà”.\nPONTE SULLO STRETTO Ponte sullo Stretto, Occhiuto: \"sarà attrattore unico, con quest'opera la nostra Regione non sarà mai più tagliata fuori\"",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Antonio Lo Schiavo",
                "sentiment": "none"
            },
            {
                "name": "Davide Tavernise",
                "sentiment": "none"
            },
            {
                "name": "Roberto Occhiuto",
                "sentiment": "none"
            },
            {
                "name": "Mimmo Bevacqua",
                "sentiment": "none"
            }
        ],
        "organizations": [
            {
                "name": "Unical",
                "sentiment": "none"
            },
            {
                "name": "Pd",
                "sentiment": "none"
            }
        ],
        "locations": [
            {
                "name": "Calabria",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-10-25T00:24:35.190+03:00",
    "updated": "2024-10-25T00:24:35.190+03:00"
}