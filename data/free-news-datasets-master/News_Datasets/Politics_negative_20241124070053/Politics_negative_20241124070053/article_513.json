{
    "thread": {
        "uuid": "c8019020cefd7afa5d1f6b7f1c9d5cde97484f57",
        "url": "https://www.elnacional.cat/ca/politica/pp-acusa-yolanda-diaz-pablo-iglesias-encobrir-inigo-errejon-ho-sabien-ho-van-tapar_1306000_102.html",
        "site_full": "www.elnacional.cat",
        "site": "elnacional.cat",
        "site_section": "https://www.elnacional.cat/uploads/feeds/feed_ca.xml",
        "site_categories": [
            "travel",
            "national_parks",
            "top_news_es"
        ],
        "section_title": "ElNacional.cat",
        "title": "El PP acusa Yolanda Díaz i Pablo Iglesias d'encobrir Íñigo Errejón: \"Ho sabien i ho van tapar\"",
        "title_full": "El PP acusa Yolanda Díaz i Pablo Iglesias d'encobrir Íñigo Errejón: \"Ho sabien i ho van tapar\"",
        "published": "2024-10-24T23:07:00.000+03:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://www.elnacional.cat/uploads/s1/49/57/68/28/noelia-nunez-pp_4_1200x630-social_elnacional.jpeg",
        "performance_score": 0,
        "domain_rank": 16510,
        "domain_rank_updated": "2024-10-22T00:00:00.000+03:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "c8019020cefd7afa5d1f6b7f1c9d5cde97484f57",
    "url": "https://www.elnacional.cat/ca/politica/pp-acusa-yolanda-diaz-pablo-iglesias-encobrir-inigo-errejon-ho-sabien-ho-van-tapar_1306000_102.html",
    "ord_in_thread": 0,
    "parent_url": null,
    "author": "Malena Ramajo",
    "published": "2024-10-24T23:07:00.000+03:00",
    "title": "El PP acusa Yolanda Díaz i Pablo Iglesias d'encobrir Íñigo Errejón: \"Ho sabien i ho van tapar\"",
    "text": "El PP ha acusat la vicepresidenta segona del govern espanyol i líder de Sumar, Yolanda Díaz, i l'exvicepresident i líder de Podemos, Pablo Iglesias, d'encobrir Íñigo Errejón davant les acusacions de violència masclista que han propiciat la seva dimissió com a portaveu de Sumar al Congrés. La vicesecretària de Mobilització i Repte Digital del PP, Noelia Núñez, ha expressat la \"repulsa\" del seu partit en cas que aquestes acusacions siguin els \"veritables motius\" que han dut Errejón a abandonar la política. \"Sembla que era un secret a veus en tots els àmbits de l'esquerra. Ho sabien, ho van tapar i ho van consentir\", ha lamentat Núñez, que ha reclamat a Díaz que doni \"explicacions\" i que \"aparti de les seves responsabilitats\" a qualsevol altra persona que hagués col·laborat en encobrir les suposades agressions. El vicesecretari de Coordinació Autonòmica i Local del PP, Elías Bendodo, ha ampliat les acusacions a Pablo Iglesias.\nNúñez, a més, ha equiparat les acusacions existents contra Errejón amb les informacions conegudes sobre l'exministre de Transports José Manuel Ábalos en relació amb el cas Koldo. \"Aquest és el feminisme hipòcrita d'aquest govern, Pedro Sánchez amb Ábalos i ara la senyora Yolanda Díaz amb Errejón\", ha llançat la vicesecretària popular que ha assegurat que \"si l'agressor és d'esquerres es tapa perquè l'únic que interessa és el poder\". \"El govern que va començar amb un pacte de perdedors continua amb un pacte d'encobridors\", ha etzibat. D'altra banda, Núñez, en referència a la carta on Errejón ha justificat la seva sortida de la política apel·lant al desgast de la salut física, mental i emocional, ha reclamat que \"no es faci servir la salut mental\" per tapar possibles situacions de violència masclista.\n\"Consternació\" a Sumar, que dona suport a les víctimes\nLa secretària de Comunicació de Sumar, Elizabeth Duval, ha assegurat que Errejón va reconèixer \"fets moralment reprovables\" després que el partit li exigís explicacions arran de la denúncia anònima amb acusacions d'actituds masclistes publicada a les xarxes contra ell. Duval ha reconegut que a Sumar estan \"consternats\" i ha lamentat que l'exdiputat no compleix els \"estàndards d'exemplaritat feminista, que s'ha d'exigir a qualsevol càrrec polític, a qualsevol càrrec públic, però particularment a un càrrec polític d'esquerres\", segons ha defensat en declaracions a la Cadena Ser. Yolanda Díaz, que aquest dijous es trobava de viatge a Bogotà, s'ha limitat a llançar un missatge de suport a \"totes les dones que han fet una passa endavant\" per denunciar. \"No només cal donar-los suport, cal acompanyar-les en el que calgui\", ha afirmat.\nElNacional.cat a WhatsApp, hi trobaràs tota l'actualitat, en un clic!",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Politics"
    ],
    "ai_allow": true,
    "canonical": false,
    "webz_reporter": false,
    "external_links": [
        "https://www.whatsapp.com/channel/0029VaCpAjh0gcfJ0q12kP15",
        "https://whatsapp.com/channel/0029VaCpAjh0gcfJ0q12kP15"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-10-25T00:27:49.633+03:00",
    "updated": "2024-10-25T00:27:49.633+03:00"
}