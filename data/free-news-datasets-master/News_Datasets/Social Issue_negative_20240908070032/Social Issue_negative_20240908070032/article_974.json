{
    "thread": {
        "uuid": "07ae7433239af2f59e3dc7ec44d3ec333fb1b265",
        "url": "https://www.corriere.it/lodicoalcorriere/index/08-08-2024/index.shtml",
        "site_full": "www.corriere.it",
        "site": "corriere.it",
        "site_section": "https://www.corriere.it",
        "site_categories": [
            "under_construction",
            "top_news"
        ],
        "section_title": "Corriere della Sera: News e Ultime notizie in tempo reale da Italia e Mondo",
        "title": "Lo dico al Corriere - Il sentimento antifrancese e le critiche ai Giochi- Corriere.it",
        "title_full": "Lo dico al Corriere - Il sentimento antifrancese e le critiche ai Giochi- Corriere.it",
        "published": "2024-08-08T23:14:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://images2.corriereobjects.it/methode_image/socialshare/2017/10/13/7f0dfd78-b02c-11e7-9acf-3e6278e701f3.jpg",
        "performance_score": 0,
        "domain_rank": 1255,
        "domain_rank_updated": "2024-08-06T13:07:25.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "07ae7433239af2f59e3dc7ec44d3ec333fb1b265",
    "url": "https://www.corriere.it/lodicoalcorriere/index/08-08-2024/index.shtml",
    "ord_in_thread": 0,
    "parent_url": null,
    "author": "Aldo Cazzullo",
    "published": "2024-08-08T23:14:00.000+03:00",
    "title": "Lo dico al Corriere - Il sentimento antifrancese e le critiche ai Giochi- Corriere.it",
    "text": "VENERDÌ 9 AGOSTO 2024 Il sentimento antifrancese\ne le critiche ai Giochi risponde Aldo Cazzullo A- A+ shadow Stampa Email Caro Aldo ,\nsono francese, ero innamorata persa dell’Italia e della lingua italiana, leggevo il vostro giornale da anni, poi c’è stato Parigi 2024! E ho scoperto che gli italiani odiano proprio i francesi,non è un semplice disagio, no è proprio odio e non capisco. Come mai? E poi volevo correggere una delle vostre informazioni: non è stato «la cène» il quadro visto che il cantante in azzurro faceva Dioniso e non Gesù. Adesso leggerò i giornali francesi o americani per non farmi insultare perché noi non abbiamo un governo né il sacrosanto bidet, ma abbiamo i campioni!\nSandra Guillory una francese tanto delusa e triste\nCara Sandra ,\nNon facciamo confusione. È vero, in Italia esiste un sentimento antifrancese. Molti italiani pensano di essere considerati i cugini di campagna. Insomma, si sentono disprezzati dai francesi; che in effetti a volte — in particolare i parigini — hanno un atteggiamento un po’ di superiorità, che però si esercita verso tutto il resto del mondo. In realtà, la grande maggioranza dei francesi ama l’Italia; non sempre ricambiata. Gli italiani conoscono bene la storia delle loro famiglie, meno quella del loro Paese; e poi il Risorgimento non è di moda, tanti non sanno o hanno dimenticato che senza l’esercito francese l’Italia non esisterebbe, e che un aiuto importante anche se forse non decisivo venne da Oltralpe anche dopo Caporetto. Il corrispondente del Corriere Stefano Montefiori ha dedicato alla questione un bel libro, pubblicato dalla prestigiosa casa editrice Stock, «Rendez-nous la Joconde!», restituiteci la Gioconda (che contrariamente a quel che molti italiani pensano non è stata rubata da Napoleone ma portata sulla Loira da Leonardo). I Giochi sono un altro discorso. L’idea di tenerli in una dimensione urbana, trasformando Parigi in un grande campo di gioco, era geniale. Purtroppo l’organizzazione a volte approssimativa ha prodotto vari disagi agli atleti e ai tifosi; a cominciare dal pasticcio del nuoto nella Senna. Era nostro dovere scriverlo. Questo non significa odiare i francesi. Si critica quel che si ama; ed è bello amare la Francia. Poi c’è qualche giornale che si accanisce sui Giochi per andare contro Macron: affari loro. Quanto alla cerimonia inaugurale, in effetti non era blasfema. Era molto peggio: era brutta.\nGiorno Precedente LE ALTRE LETTERE DI OGGI L'ingiustizia «Volo in ritardo, rimborso complicato: chi ci tutela?» I passeggeri dei voli aerei mi sembra che siano diventati ormai carne da macello. Ritardi e cancellazione dei voli sono all’ordine del giorno e spesso non si riesce nemmeno a reclamare i propri diritti. Il 17 luglio ero sul volo di una nota compagnia low cost con partenza da Milano Malpensa diretto a Palermo, 183 persone a bordo: è stato rinviato di 4 ore ed è atterrato alle 2.20 di notte. La maggior parte dei passeggeri sono arrivati a casa quasi all’alba e qualcuno è dovuto rimanere in aeroporto mentre altri hanno perso la coincidenza con altri voli o trasferimenti. Si doveva partire alle 20.25 ma per effettuare verifiche sulla sicurezza del velivolo hanno fatto scendere tutti e abbiamo dovuto attendere un nuovo aeroplano e un nuovo equipaggio. L’orario di partenza è slittato a dopo le 00.30. Non ci è stata offerta alcuna assistenza dal personale, la gestione è stata lasciata agli operatori della Sea che gestisce Malpensa. Hanno distribuito buoni pasto da 4 euro spendibili in un bar molto lontano dal nuovo gate d’imbarco quando per un panino e una bibita in aeroporto si spendono almeno 10-12 euro (con scontrino alla mano). Il rimborso? Il modulo per la richiesta, visto che il volo era in ritardo di oltre 3 ore, non si riesce a compilare anche con browser e pc diversi. Sarebbe il caso che l’AgCom, l’Enac e le altre autorità competenti intervengano a difesa dei consumatori nei confronti di questa compagnia (che incassa anche contributi pubblici) per ristabilire un minimo rispetto dei diritti dei passeggeri.\nAngelo Vitale\nSCUOLA «Chi può insegnare letteratura inglese al liceo?» Giovanni Florio , Sondrio; MOVIDA ESTIVA «Il nostro mondo inquinato dai rumori» Claudia Nerozzi TELEMARKETING «Anche il mio numero portoghese non riceve proposte commerciali» Riccardo Tacca , Quarteira (Portogallo) ; LIGURIA IN TRENO «Il costo eccessivo nelle tratte delle Cinque Terre» Mauro Verderio , Monza ; Tutte le lettere INVIATECI LE VOSTRE LETTERE Vi proponiamo di mettere in comune esperienze e riflessioni. Condividere uno spazio in cui discutere senza che sia necessario alzare la voce per essere ascoltati. Continuare ad approfondire le grandi questioni del nostro tempo, e contaminarle con la vita. Raccontare come la storia e la cronaca incidano sulla nostra quotidianità. Ditelo al Corriere.\nMARTEDI - IL CURRICULUM Pubblichiamo la lettera con cui un giovane o un lavoratore già formato presenta le proprie competenze: le lingue straniere, l’innovazione tecnologica, il gusto del lavoro ben fatto, i mestieri d’arte; parlare cinese, inventare un’app, possedere una tecnica, suonare o aggiustare il violino\nInvia il CV MERCOLEDI - L'OFFERTA DI LAVORO Diamo spazio a un’azienda, di qualsiasi campo, che fatica a trovare personale: interpreti, start-upper, saldatori, liutai.\nInvia l'offerta GIOVEDI - L'INGIUSTIZIA Chiediamo di raccontare un’ingiustizia subita: un caso di malasanità, un problema in banca; ma anche un ristorante in cui si è mangiato male, o un ufficio pubblico in cui si è stati trattati peggio. Sarà garantito ovviamente il diritto di replica\nSegnala il caso VENERDI -L'AMORE Chiediamo di raccontarci una storia d’amore, o di mandare attraverso il Corriere una lettera alla persona che amate. Non la posta del cuore; una finestra aperta sulla vita.\nRacconta la storia SABATO -L'ADDIO Vi proponiamo di fissare la memoria di una persona che per voi è stata fondamentale. Una figlia potrà raccontare un padre, un marito la moglie, un allievo il maestro. Ogni sabato scegliamo così il profilo di un italiano che ci ha lasciati. Ma li leggiamo tutti, e tutti ci arricchiranno.\nInvia la lettera DOMENICA - LA STORIA Ospitiamo il racconto di un lettore. Una storia vera o di fantasia.\nInvia il racconto LA FOTO DEL LETTORE Ogni giorno scegliamo un’immagine che vi ha fatto arrabbiare o vi ha emozionati. La testimonianza del degrado delle nostre città, o della loro bellezza.\nInviateci le vostre foto su Instagram all'account @corriere",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue",
        "Politics"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-08-09T00:45:36.777+03:00",
    "updated": "2024-08-09T14:29:05.409+03:00"
}