{
    "thread": {
        "uuid": "946da16c67c90f642aa77114538a8c7629c30997",
        "url": "https://www.lastampa.it/esteri/2024/09/26/diretta/russia_ucraina_guerra_news_oggi-14667905",
        "site_full": "www.lastampa.it",
        "site": "lastampa.it",
        "site_section": "https://www.lastampa.it",
        "site_categories": [
            "web_design_html",
            "tech",
            "top_news_it"
        ],
        "section_title": "\n   La Stampa - Ultime notizie di cronaca e news dall'Italia e dal mondo\n  ",
        "title": "Ucraina Russia, le news sulla guerra di oggi 27 settembre. Zelensky alla Casa Bianca, bombe a lungo raggio dagli Usa. Harris: “Io con Kiev” - La Stampa",
        "title_full": "Ucraina Russia, le news sulla guerra di oggi 27 settembre. Zelensky alla Casa Bianca, bombe a lungo raggio dagli Usa. Harris: “Io con Kiev” - La Stampa",
        "published": "2024-09-26T23:59:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.gedistatic.it/content/gnn/img/lastampa/2024/09/26/235933018-c99c1652-1faa-4487-98d2-6a7d5ec11062.jpg",
        "performance_score": 0,
        "domain_rank": 2384,
        "domain_rank_updated": "2024-09-24T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "946da16c67c90f642aa77114538a8c7629c30997",
    "url": "https://www.lastampa.it/esteri/2024/09/26/diretta/russia_ucraina_guerra_news_oggi-14667905",
    "ord_in_thread": 0,
    "parent_url": null,
    "author": "La Stampa",
    "published": "2024-09-26T23:59:00.000+03:00",
    "title": "Ucraina Russia, le news sulla guerra di oggi 27 settembre. Zelensky alla Casa Bianca, bombe a lungo raggio dagli Usa. Harris: “Io con Kiev” - La Stampa",
    "text": "Incontro alla casa Bianca tra il leader ucraino Zelensky, il presidente degli Stati Uniti Biden e la vicepresidente Harris . Gli Usa hanno annunciato un aumento dell'assistenza a Kiev a partire da quasi 8 miliardi di dollari in aiuti militari e nuove armi a lungo raggio . «La Russia non prevarrà», dice Biden e la candidata democratica alla presidenza promette «sostegno incrollabile» e attacca Trump: «Io con Kiev, lui ne vuole la resa».\nTrump incontra Zelenskyj questa mattina: il presidente ucraino arriverà alle 9.45 ora locale, le 15.45 in Italia, alla Trump Tower. Monito dal Cremlino: «La nuova politica sulla risposta nucleare è un segnale ai Paesi ostili. Gli occidentali sanno che Putin fa sul serio ». « Minacce irresponsabili», dice il Segretario di Stato americano Blinken .\nPer approfondire:\nCosa è successo oggi Una nuova super bomba per Zelensky: Kiev avrà (e potrà usare) i missili a medio e lungo raggio per gli F-16. Biden: “Aumentiamo le vostre capacità a lunga gittata” L’arsenale atomico di Putin: cambia la sua dottrina nucleare e fa leva sull’eredità sovietica Meloni cancella le armi dalla nota sull’Ucraina Perché i leader non sanno mediare Punti chiave 09:34 Kiev: “Missile russo centra uffici a Kryvyi Rih, possibili morti”\n09:21 Mosca: indagati 3 giornalisti stranieri per ingresso Kursk\n08:54 Autorità di Odessa: “Attacco con i droni nella regione, tre morti e undici feriti”\n07:40 Attacco russo alla città meridionale di Izmail uccide 3 persone e ne ferisce 11\n05:20 Lavrov a Onu: “Evitare iniziative pseudo-pacifiche sull'Ucraina”\n00:24 Biden: “Sostegno Usa in ogni fase, Kiev vincerà la guerra”\n09:34\nKiev: “Missile russo centra uffici a Kryvyi Rih, possibili morti”\nUn missile russo ha colpito un edificio amministrativo di Kryvyi Rih, la città natale di Volodymyr Zelensky nel centro-est dell'Ucraina, e \"potrebbero esserci delle persone sotto le macerie\", riferisce l'emittente Rbc-Ucraina citando il canale Telegram del governatore regionale di Dnipropetrovsk, Serhiy Lysak.\n09:21 Mosca: indagati 3 giornalisti stranieri per ingresso Kursk\nI servizi di sicurezza russi (Fsb) hanno aperto indagini penali contro tre giornalisti, due americani e un rumeno, che hanno attraversato \"illegalmente\" la frontiera russa dall'Ucraina per fare reportage nella parte occupata della regione di Kursk: si riferisce a Interfax. I due americani, Kathryn Diss e Fletcher Yeung, lavorano per l'emittente Abc, mentre il giornalista rumeno Mircea Barbu lavora per HotNews. In totale, dal 17 agosto sono state aperte indagini contro \"12 giornalisti stranieri\" per accuse di questo tipo, ha dichiarato l'FSB.\n08:54 Autorità di Odessa: “Attacco con i droni nella regione, tre morti e undici feriti”\nÈ di almeno tre morti e 11 feriti il bilancio di un attacco con droni che ha colpito la città ucraina di Izmail, nella regione di Odessa. Lo denunciano le autorità locali, che - riportano i media ucraini - accusano i russi di \"terrore su vasta scala contro Izmail\" e di aver \"lanciato droni kamikaze contro il sud della regione\". Fra i feriti c'è un bambino. Risultano danneggiati diversi edifici e mezzi\n08:48 Un drone russo potrebbe aver violato lo spazio aereo rumeno durante un attacco notturno all'Ucraina\nLo spazio aereo nazionale della Romania è stato probabilmente violato per meno di tre minuti da un drone russo durante un attacco notturno alla vicina Ucraina, ha affermato venerdì il ministero della Difesa. La Romania, membro della NATO, ha inviato quattro jet da combattimento per monitorare l'attacco dall'aria, ha affermato il ministero, aggiungendo che il personale militare stava cercando potenziali frammenti.\n07:40 Attacco russo alla città meridionale di Izmail uccide 3 persone e ne ferisce 11\nUn attacco di droni russi alla città meridionale di Izmail ha ucciso tre persone e ne ha ferite 11, tra cui un bambino, hanno detto venerdì le autorità della regione di Odessa. \"L'attacco terroristico su larga scala\" nelle prime ore di venerdì ha anche causato diversi incendi oltre a danneggiare le case, ha detto il governatore regionale di Odessa Oleh Kiper sull'app di messaggistica Telegram.\n06:19 Mosca, abbattuti 7 droni nella regione di Rostov\nLe difese aeree russe hanno abbattuto nella notte sette droni ucraini sul territorio della periferia di Novoshakhtinsk, nella regione meridionale russa di Rostov: lo ha reso noto il governatore della regione, Vasily Golubev, come riporta la Tass. A terra non si sono verificati danni o vittime, incendiata soltanto l’erba di un campo\n05:20 Lavrov a Onu: “Evitare iniziative pseudo-pacifiche sull'Ucraina”\nIl ministro degli Esteri russo Sergey Lavrov ha esortato il segretario generale dell'Onu Antonio Guterres a evitare che le Nazioni Unite vengano coinvolte in \"iniziative pseudo-pacifiche politicizzate\" sull'Ucraina: lo ha reso noto il ministero degli Esteri russo, come riporta la Tass.\n00:24 Biden: “Sostegno Usa in ogni fase, Kiev vincerà la guerra”\n\"Oggi, il presidente Zelenskyy e io ci siamo incontrati di nuovo per discutere di come rafforzare la posizione dell'Ucraina sul campo di battaglia e di come aiutare l'Ucraina a ricostruirsi più forte di prima. Due cose sono chiare: l'Ucraina vincerà questa guerra. E gli USA continueranno a sostenerla in ogni fase del cammino\". Lo scrive sui social network il presidente statunitense Joe Biden, pubblicando una fotografia dell'incontro.\n00:21 Trump: “Metterò d'accordo Zelensky e Putin”\n\"Sono in disaccordo con il Presidente Zelensky ma sarò in grado di raggiungere abbastanza velocemente un accordo tra il Presidente Putin e il Presidente Zelensky\". Lo ha detto Donald Trump rispondendo alla domanda di una giornalista che gli chiedeva un commento sulla dichiarazione del leader ucraino, secondo il quale Trump non ha capito cosa serva per vincere questa guerra. Alle richieste su come pensa di mettere d'accordo i due, il tycoon non ha risposto.\n00:20 Trump: “La mia strategia per l'Ucraina non è la resa. Voglio salvare vite umane”\n\"La mia strategia per l'Ucraina non è la resa\". Lo ha detto Donald Trump replicando ad un'accusa di Kamala Harris. \"Io voglio salvare vite umane\", ha\nLeggi i commenti I commenti dei lettori Acquista da 0.7€ /sett\nVideo Video del giorno L'ex presidente della Camera Irene Pivetti condannata a 4 anni: \"Sono innocente, ho sempre pagato le tasse\"",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "War, Conflict and Unrest",
        "Politics"
    ],
    "ai_allow": true,
    "webz_reporter": false,
    "external_links": [
        "http://www.lastampastatic.it/cless/lastampa/2021-v1/include/detail/under-content.html--",
        "https://www.repstatic.it/cless/common/widget/newsletter/2018-v1/include/gedi-newsletter-cx.html",
        "http://www.repstatic.it/cless/common/box/outbrain/2022-v1/include/short.html",
        "http://www.lastampastatic.it/cless/lastampa/2021-v1/include/detail/floating-sharebar-bottom.html",
        "http://webfragments.repubblica.it/webfragments/widgetservice/widget?category=/lastampa_r21&name=content_tags&id=gnn:lastampa:14667905&collection=lastampa&output_mode=grouped&purge_duplicated=true&template=lastampa_r21/common/tags_content_responsive.html&page_prefix=https://www.lastampa.it/esteri--",
        "http://www.lastampastatic.it/cless/lastampa/2021-v1/include/detail/paywall.html",
        "http://www.repstatic.it/cless/common/adv/include/async/middle1.html",
        "http://webfragments.repubblica.it/webfragments/widgetservice/widget?category=/lastampa_r21&name=content_tags&id=gnn:lastampa:14667905&collection=lastampa&output_mode=grouped&purge_duplicated=true&template=lastampa_r21/common/tags_content_responsive.html&page_prefix=https://lastampa.it/esteri--",
        "http://lastampastatic.it/cless/lastampa/2021-v1/include/detail/under-content.html--",
        "http://repstatic.it/cless/common/box/outbrain/2022-v1/include/short.html",
        "http://lastampastatic.it/cless/lastampa/2021-v1/include/detail/floating-sharebar-bottom.html",
        "https://repstatic.it/cless/common/widget/newsletter/2018-v1/include/gedi-newsletter-cx.html",
        "http://repstatic.it/cless/common/adv/include/async/middle1.html",
        "http://webfragments.repubblica.it/webfragments/widgetservice/widget",
        "http://lastampastatic.it/cless/lastampa/2021-v1/include/detail/paywall.html"
    ],
    "external_images": [],
    "entities": {
        "persons": [
            {
                "name": "Joe Biden",
                "sentiment": "negative"
            },
            {
                "name": "Volodomyr Zelensky",
                "sentiment": "negative"
            },
            {
                "name": "Standoff Weapon",
                "sentiment": "neutral"
            },
            {
                "name": "Kamala Harris",
                "sentiment": "none"
            },
            {
                "name": "Javelin",
                "sentiment": "none"
            }
        ],
        "organizations": [
            {
                "name": "Ucraina",
                "sentiment": "none"
            }
        ],
        "locations": [
            {
                "name": "Casa Bianca",
                "sentiment": "none"
            },
            {
                "name": "Washington",
                "sentiment": "none"
            },
            {
                "name": "America",
                "sentiment": "none"
            },
            {
                "name": "Ucraina",
                "sentiment": "none"
            },
            {
                "name": "Russia",
                "sentiment": "none"
            },
            {
                "name": "Kiev",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-09-27T02:43:59.139+03:00",
    "updated": "2024-09-27T10:47:17.245+03:00"
}