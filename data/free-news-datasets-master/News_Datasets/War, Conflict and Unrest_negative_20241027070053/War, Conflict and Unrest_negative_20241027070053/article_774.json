{
    "thread": {
        "uuid": "92d81698eea164ee4e6d2875a40044f8fdba94da",
        "url": "https://www.unionesarda.it/lunione-in-edicola/biden-dona-a-kiev-armi-a-lungo-raggio-mm06cs9b",
        "site_full": "www.unionesarda.it",
        "site": "unionesarda.it",
        "site_section": "https://www.unionesarda.it/sitemaps/rss",
        "site_categories": [
            "media",
            "top_news_it",
            "top_news_th"
        ],
        "section_title": "L'Unione Sarda.it",
        "title": "Biden dona a Kiev armi a lungo raggio  - L'Unione Sarda.it",
        "title_full": "Biden dona a Kiev armi a lungo raggio  - L'Unione Sarda.it",
        "published": "2024-09-27T00:12:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://immagini.unionesarda.it/version/c:ZGMzNmFlNTQtMDU0YS00:ZGNjM2RmYjEtNDA2Ni00/image.webp?f=16:9",
        "performance_score": 0,
        "domain_rank": 18493,
        "domain_rank_updated": "2024-09-24T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "92d81698eea164ee4e6d2875a40044f8fdba94da",
    "url": "https://www.unionesarda.it/lunione-in-edicola/biden-dona-a-kiev-armi-a-lungo-raggio-mm06cs9b",
    "ord_in_thread": 0,
    "parent_url": null,
    "author": "@UnioneSarda",
    "published": "2024-09-27T00:12:00.000+03:00",
    "title": "Biden dona a Kiev armi a lungo raggio  - L'Unione Sarda.it",
    "text": "WASHINGTON. Joint Standoff Weapon. È questo il nome del lascito di Joe Biden a Volodomyr Zelensky nella sua probabilmente ultima grande manovra a favore dell'Ucraina da commander-in-chief. Sono bombe a lungo raggio che, per la prima volta dall'inizio del conflitto oltre due anni fa, gli Stati Uniti hanno deciso di inviare a Kiev pur non sbloccando, per il momento, il divieto all'uso di armi americane in profondità sul territorio russo.\nGli aiuti\nUn via libera che probabilmente non arriverà a breve dopo la mossa aggressiva del Cremlino, che ha deciso di aggiornare la sua dottrina nucleare per «inviare un messaggio ai Paesi ostili», America in primis. «Aiutare l'Ucraina è stata una nostra priorità, per questo oggi aumentiamo l'assistenza, per aiutare Kiev a vincere questa guerra», ha dichiarato Biden annunciando il nuovo maxi pacchetto da 8 miliardi che, tra gli altri equipaggiamenti, comprende un'altra batteria di difesa aerea e nuovi missili Patriot; munizioni e supporto per gli Himars, veicoli blindati, mine anti imboscata (Mrap), missili Javelin, missili Tow e razzi AT-4 (anti-tank). Ma la vera chicca per le forze di Zelensky sono indubbiamente le Jsow, le bombe guidate plananti con una gittata di 110 chilometri che possono essere lanciate dai caccia ad una distanza di sicurezza dalle linee nemiche e compatibili con diversi jet, tra cui gli F-16, di cui gli Stati Uniti e gli alleati stanno trasferendo alla Ucraina circa un centinaio di esemplari. Biden ha inoltre dato mandato al Pentagono di ampliare il programma di training per i piloti ucraini proprio sul quel tipo di caccia in modo da addestrarne altri 18 il prossimo anno. Il commander-in-chief ha anche convocato una riunione a livello di leader in Germania ad ottobre del Gruppo di contatto per coordinare gli sforzi degli oltre 50 Paesi che sostengono l'Ucraina ed assicurarsi che se dopo il voto di novembre la linea americana verso Kiev dovesse cambiare, Zelensky possa continuare a godere di un ampio e solido sostegno internazionale. Il leader ucraino ha ringraziato il presidente e il Congresso per l'ennesimo consistente aiuto assicurando che le sue forze lo utilizzeranno «nel modo più efficiente e trasparente possibile per raggiungere il nostro obiettivo comune: la vittoria dell'Ucraina, una pace giusta e duratura e la sicurezza transatlantica».\nLa visita\nZelensky a Washington ha presentato anche a Biden e Kamala Harris, in due incontri separati, il suo piano per la vittoria, appena esposto all'Assemblea generale di New York. Secondo alti funzionari americani, però, la Casa Bianca non ne è rimasta particolarmente colpita, giudicando la strategia priva di una visione globale. «Viene vista, in sostanza, come la richiesta di nuove armi e di eliminare le restrizioni sui missili a lungo raggio impacchettata in modo diverso», ha riferito una fonte dell'amministrazione al Wall Street Journal. Zelensky ha avuto anche incontri con un gruppo bipartisan di senatori ma, rispetto alle visite precedenti, la tappa a Capitol Hill è stata turbata da una serie di attacchi all'Ucraina da parte da figure di primo piano dei repubblicani, tra cui Donald Trump. Il tycoon – che durante un evento a New York ha annunciato che oggi incontrerà il presidente ucraino – lo ha accusato di essere il «il più grande venditore al mondo», praticamente un piazzista, e di «aver rifiutato un accordo» per mettere fine alla guerra, mentre lo speaker della Camera Mike Johnson gli ha chiesto di cacciare l'ambasciatrice ucraina negli Stati Uniti Oksana Markarova per aver organizzato la sua visita ad una fabbrica di munizioni a Scranton, la città di Biden in Pennsylvania, accompagnato da un gruppo di democratici.\nUna mossa che da alcuni repubblicani è stata bollata come «interferenza elettorale» e sulla quale il comitato di sorveglianza della Camera ha aperto un'indagine.\nRIPRODUZIONE RISERVATA\nQuesto contenuto è riservato agli utenti abbonati Per continuare a leggere abbonati o effettua l'accesso se sei già abbonato.\n• Accedi agli articoli premium\n• Sfoglia il quotidiano da tutti i dispositivi\nAbbonati subito Sei già abbonato? Accedi ora\nWASHINGTON. Joint Standoff Weapon. È questo il nome del lascito di Joe Biden a Volodomyr Zelensky nella sua probabilmente ultima grande manovra a favore dell'Ucraina da commander-in-chief. Sono bombe a lungo raggio che, per la prima volta dall'inizio del conflitto oltre due anni fa, gli Stati Uniti hanno deciso di inviare a Kiev pur non sbloccando, per il momento, il divieto all'uso di armi americane in profondità sul territorio russo.\nGli aiuti\nUn via libera che probabilmente non arriverà a breve dopo la mossa aggressiva del Cremlino, che ha deciso di aggiornare la sua dottrina nucleare per «inviare un messaggio ai Paesi ostili», America in primis. «Aiutare l'Ucraina è stata una nostra priorità, per questo oggi aumentiamo l'assistenza, per aiutare Kiev a vincere questa guerra», ha dichiarato Biden annunciando il nuovo maxi pacchetto da 8 miliardi che, tra gli altri equipaggiamenti, comprende un'altra batteria di difesa aerea e nuovi missili Patriot; munizioni e supporto per gli Himars, veicoli blindati, mine anti imboscata (Mrap), missili Javelin, missili Tow e razzi AT-4 (anti-tank). Ma la vera chicca per le forze di Zelensky sono indubbiamente le Jsow, le bombe guidate plananti con una gittata di 110 chilometri che possono essere lanciate dai caccia ad una distanza di sicurezza dalle linee nemiche e compatibili con diversi jet, tra cui gli F-16, di cui gli Stati Uniti e gli alleati stanno trasferendo alla Ucraina circa un centinaio di esemplari. Biden ha inoltre dato mandato al Pentagono di ampliare il programma di training per i piloti ucraini proprio sul quel tipo di caccia in modo da addestrarne altri 18 il prossimo anno. Il commander-in-chief ha anche convocato una riunione a livello di leader in Germania ad ottobre del Gruppo di contatto per coordinare gli sforzi degli oltre 50 Paesi che sostengono l'Ucraina ed assicurarsi che se dopo il voto di novembre la linea americana verso Kiev dovesse cambiare, Zelensky possa continuare a godere di un ampio e solido sostegno internazionale. Il leader ucraino ha ringraziato il presidente e il Congresso per l'ennesimo consistente aiuto assicurando che le sue forze lo utilizzeranno «nel modo più efficiente e trasparente possibile per raggiungere il nostro obiettivo comune: la vittoria dell'Ucraina, una pace giusta e duratura e la sicurezza transatlantica».\nLa visita\nZelensky a Washington ha presentato anche a Biden e Kamala Harris, in due incontri separati, il suo piano per la vittoria, appena esposto all'Assemblea generale di New York. Secondo alti funzionari americani, però, la Casa Bianca non ne è rimasta particolarmente colpita, giudicando la strategia priva di una visione globale. «Viene vista, in sostanza, come la richiesta di nuove armi e di eliminare le restrizioni sui missili a lungo raggio impacchettata in modo diverso», ha riferito una fonte dell'amministrazione al Wall Street Journal. Zelensky ha avuto anche incontri con un gruppo bipartisan di senatori ma, rispetto alle visite precedenti, la tappa a Capitol Hill è stata turbata da una serie di attacchi all'Ucraina da parte da figure di primo piano dei repubblicani, tra cui Donald Trump. Il tycoon – che durante un evento a New York ha annunciato che oggi incontrerà il presidente ucraino – lo ha accusato di essere il «il più grande venditore al mondo», praticamente un piazzista, e di «aver rifiutato un accordo» per mettere fine alla guerra, mentre lo speaker della Camera Mike Johnson gli ha chiesto di cacciare l'ambasciatrice ucraina negli Stati Uniti Oksana Markarova per aver organizzato la sua visita ad una fabbrica di munizioni a Scranton, la città di Biden in Pennsylvania, accompagnato da un gruppo di democratici.\nUna mossa che da alcuni repubblicani è stata bollata come «interferenza elettorale» e sulla quale il comitato di sorveglianza della Camera ha aperto un'indagine.\nRIPRODUZIONE RISERVATA\n© Riproduzione riservata",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "War, Conflict and Unrest"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-09-27T02:30:50.161+03:00",
    "updated": "2024-09-27T02:30:50.161+03:00"
}