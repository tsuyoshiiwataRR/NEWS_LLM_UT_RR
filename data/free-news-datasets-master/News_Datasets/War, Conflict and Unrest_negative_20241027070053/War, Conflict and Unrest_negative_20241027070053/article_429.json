{
    "thread": {
        "uuid": "bfab04039af69d8e2e26b918e7f20a2e5be56ea8",
        "url": "https://www.elpuntavui.cat/politica/article/17-politica/2462371-biden-anuncia-mes-ajuda-a-ucraina-pero-mante-el-vet-a-missils-de-llarg-abast-contra-russia.html",
        "site_full": "www.elpuntavui.cat",
        "site": "elpuntavui.cat",
        "site_section": "https://elpuntavui.cat/europa.html",
        "site_categories": [
            "media"
        ],
        "section_title": "El Punt Avui - Internacional",
        "title": "Biden manté el vet a Kíiv per atacar Rússia amb míssils de llarg abast | Anna Balcells | BARCELONA | Política | El Punt Avui",
        "title_full": "Biden manté el vet a Kíiv per atacar Rússia amb míssils de llarg abast | Anna Balcells | BARCELONA | Política | El Punt Avui",
        "published": "2024-09-26T23:53:00.000+03:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://www.elpuntavui.cat/imatges/63/20/4x3/780_0008_6320200_49e85b8de4e5dce49671412db6463d30ver5.jpg",
        "performance_score": 0,
        "domain_rank": 28016,
        "domain_rank_updated": "2024-09-24T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "bfab04039af69d8e2e26b918e7f20a2e5be56ea8",
    "url": "https://www.elpuntavui.cat/politica/article/17-politica/2462371-biden-anuncia-mes-ajuda-a-ucraina-pero-mante-el-vet-a-missils-de-llarg-abast-contra-russia.html",
    "ord_in_thread": 0,
    "parent_url": null,
    "author": "Anna Balcells",
    "published": "2024-09-26T23:53:00.000+03:00",
    "title": "Biden manté el vet a Kíiv per atacar Rússia amb míssils de llarg abast | Anna Balcells | BARCELONA | Política | El Punt Avui",
    "text": "GUERRA A EUROPA Biden anuncia més ajuda a Ucraïna però manté el vet a míssils de llarg abast contra Rússia Washington vol evitar una escalada amb Putin, que ha amenaçat de fer ús d’armes nuclears Zelenski presenta al líder dels EUA el seu ‘pla per a la victòria’ Joe Biden ha manifestat aquest dijous el suport dels EUA a Ucraïna “ara i en el futur” durant l’entrevista que ha mantingut amb Volodímir Zelenski a la Casa Blanca, durant la qual el líder ucraïnès tenia previst explicar el seu “pla per a la victòria” al president nord-americà. Zelenski ha acudit a la trobada amb la intenció d’obtenir el llum verd de Biden a la utilització de míssils de llarg abast per colpejar objectius dins del territori rus. Però, abans de l’inici de la reunió, la portaveu de la Casa Blanca Karine Jean-Pierre ja havia descartat que Biden ho autoritzés. El president dels EUA havia anunciat, poc abans de la reunió, l’enviament a Ucraïna de bombes amb capacitat per atacar objectius russos a 130 quilòmetres de distància, com a part d’un nou paquet d’ajuda militar valorat en 8.000 milions de dòlars (uns 7.150 milions d’euros). El nou paquet d’ajuda inclou bombes planejadores JSW, que poden ser llançades des d’avions i arribar amb gran precisió a objectius a 130 quilòmetres. Amb tot, les tropes ucraïneses no podran utilitzar-les dintre de Rússia ja que l’administració de Biden s’hi oposa per por d’una escalada amb Putin, que ja ha advertit que farà ús de les armes nuclears si el seu país és atacat amb armes d’un estat que tingui capacitat atòmica. El nou paquet d’ajuda de Biden servirà per dotar Ucraïna de més sistemes de defensa aèria, sistemes aeris no tripulats i municions aire-terra, i per reforçar la base industrial de defensa ucraïnesa. A més, els EUA formaran l’any que ve 18 pilots ucraïnesos més en l’ús de caces F-16 i lliuraran a Kíiv una bateria addicional de míssils Patriot, i més míssils d’aquest tipus. Poc després d’aquest anunci, Zelenski ha agraït a Biden i al Congrés el nou paquet d’ajuda. [Identificar-me](/registre/compte/verificat.html?return=aHR0cHM6Ly93d3cuZWxwdW50YXZ1aS5jYXQvcG9saXRpY2EvYXJ0aWNsZS8xNy1wb2xpdGljYS8yNDYyMzcxLWJpZGVuLWFudW5jaWEtbWVzLWFqdWRhLWEtdWNyYWluYS1wZXJvLW1hbnRlLWVsLXZldC1hLW1pc3NpbHMtZGUtbGxhcmctYWJhc3QtY29udHJhLXJ1c3NpYS5odG1sI2NvbW1lbnRz&msg=34bd8f3599cdc6f6308d40855bdb2a1b). Si ja sou usuari verificat, us heu d'identificar. [Vull ser usuari verificat](/registre/compte/verificat.html?return=aHR0cHM6Ly93d3cuZWxwdW50YXZ1aS5jYXQvcG9saXRpY2EvYXJ0aWNsZS8xNy1wb2xpdGljYS8yNDYyMzcxLWJpZGVuLWFudW5jaWEtbWVzLWFqdWRhLWEtdWNyYWluYS1wZXJvLW1hbnRlLWVsLXZldC1hLW1pc3NpbHMtZGUtbGxhcmctYWJhc3QtY29udHJhLXJ1c3NpYS5odG1sI2NvbW1lbnRz&msg=34bd8f3599cdc6f6308d40855bdb2a1b). Per escriure un comentari cal ser usuari verificat. [Normes de Participació](/epa/normes-participacio.html).",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Politics",
        "War, Conflict and Unrest",
        "Social Issue"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-09-27T01:15:31.819+03:00",
    "updated": "2024-09-27T15:10:27.899+03:00"
}