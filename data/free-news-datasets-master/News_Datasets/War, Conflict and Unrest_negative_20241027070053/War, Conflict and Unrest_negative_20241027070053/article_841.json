{
    "thread": {
        "uuid": "8517df39452e3dab0658495449248bb81c644a91",
        "url": "https://www.lastampa.it/esteri/2024/09/27/diretta/guerra_israele_libano_hamas_medio_oriente_oggi-14667910",
        "site_full": "www.lastampa.it",
        "site": "lastampa.it",
        "site_section": "https://www.lastampa.it",
        "site_categories": [
            "web_design_html",
            "tech",
            "top_news_it"
        ],
        "section_title": "\n   La Stampa - Ultime notizie di cronaca e news dall'Italia e dal mondo\n  ",
        "title": "Guerra Israele-Libano e Medio Oriente, le news di oggi 27 settembre. Netanyahu boccia la tregua. Gli Usa: “Aveva dato l'ok”. Ucciso il capo dei droni di Hezbollah - La Stampa",
        "title_full": "Guerra Israele-Libano e Medio Oriente, le news di oggi 27 settembre. Netanyahu boccia la tregua. Gli Usa: “Aveva dato l'ok”. Ucciso il capo dei droni di Hezbollah - La Stampa",
        "published": "2024-09-27T00:01:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.gedistatic.it/content/gnn/img/lastampa/2024/09/27/000155247-3901a542-48e2-4bca-8918-f6cd2828e7d4.jpg",
        "performance_score": 0,
        "domain_rank": 2384,
        "domain_rank_updated": "2024-09-24T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "8517df39452e3dab0658495449248bb81c644a91",
    "url": "https://www.lastampa.it/esteri/2024/09/27/diretta/guerra_israele_libano_hamas_medio_oriente_oggi-14667910",
    "ord_in_thread": 0,
    "parent_url": null,
    "author": "La Stampa",
    "published": "2024-09-27T00:01:00.000+03:00",
    "title": "Guerra Israele-Libano e Medio Oriente, le news di oggi 27 settembre. Netanyahu boccia la tregua. Gli Usa: “Aveva dato l'ok”. Ucciso il capo dei droni di Hezbollah - La Stampa",
    "text": "Non ci sono spiragli, almeno al momento, per una tregua in Libano . La proposta americana e francese di uno stop di 21 giorni delle ostilità , sostenuta dall'Ue e altri Paesi, è stata respinta da Benyamin Netanyahu , che secondo Washington prima avrebbe accettato il cessate il fuoco ma poi ha ordinato di insistere con gli attacchi contro le postazioni di Hezbollah. Il risultato, l'ennesima ondata di raid ed un nuovo blitz mirato a Beirut, per eliminare il comandante sciita responsabile degli attacchi con i droni.\nL'iniziativa diplomatica sul Libano ha avuto un'accelerazione dopo che i vertici dell'esercito israeliano hanno annunciato i preparativi per un'incursione via terra . Un'escalation che secondo Joe Biden rischia di portare ad un conflitto su larga scala in Medio Oriente. Il presidente americano ha incontrato il collega francese Emmanuel Macron a margine dell'Assemblea Generale dell'Onu per concordare una strategia . In una dichiarazione congiunta i due leader hanno chiesto «un accordo sul confine tra Israele e Libano che garantisca sicurezza e protezione per consentire ai civili di tornare alle loro case». Il piano - sottoscritto anche da Regno Unito, Ue, Italia, Germania, Australia, Canada, Giappone, Arabia Saudita, Emirati e Qatar - prevede un cessate il fuoco di tre settimane per dare spazio a negoziati più ampi, anche su Gaza.\nMa il leader israeliano, per andare fino in fondo contro Hezbollah, considera necessaria un'ulteriore prova di forza . In questa direzione, l'Idf ha fatto sapere di aver condotto un'esercitazione con un brigata di carri armati «a pochi chilometri dal confine libanese, in un terreno montuoso» per «migliorare la prontezza operativa e logistica per vari scenari di combattimento in territorio nemico sul fronte settentrionale»: ancora una volta, prove generali di invasione.\nNella capitale libanese invece è stato preso di mira Mohammed Surur, a capo delle unità aeree della fazione. Un altro pezzo grosso dell'élite militare del Partito di Dio, che era stato inviato in Yemen per addestrare gli Houthi nei raid con i droni. Secondo fonti dell'Idf, Surur è stato ucciso. Il bilancio delle vittime nel Paese dei cedri ha continuato a crescere. Soltanto giovedì, secondo le autorità libanesi, sono state uccise 81 persone , inclusa una cittadina francese di 87enne, nel crollo di un palazzo. Sono oltre 700 le vittime da lunedì .\nPer approfondire:\nCosa è successo ieri Libano, quell’esodo infinito dei siriani: “Abbiamo perso tutto due volte” Ma i mediatori Usa non si arrendono: “Eravamo a un passo, Gaza la chiave” Perché i leader non sanno mediare Punti chiave 00:29 Al-Arabiya: comandante Hezbollah ucciso gestiva attacchi Houthi da Yemen, era tornato in Libano solo tre giorni fa\n00:19 Sale a 92 bilancio odierno morti in Libano\n00:18 Idf, missile lanciato dallo Yemen su Tel Aviv è stato intercettato\n09:37 Media, 'missili dal Libano esplodono nel lago di Tiberiade'\nDopo l'attacco missilistico di questa mattina dal Libano contro Tiberiade e la zona del Golan, nel nord di Israele, i media israeliani riferiscono di almeno cinque missili esplosi nel Lago di Tiberiade.\n09:21 Netanyahu, 'condivido obiettivi Usa per cessate il fuoco. Premier Israele su X: 'Resoconti errati' sull'iniziativa\nNella notte, l'ufficio del primo ministro israeliano, Benyamin Netanyahu, ha rilasciato una dichiarazione su X in merito ai \"resoconti errati\" sull'iniziativa di cessate il fuoco guidata dagli Usa. 'È importante chiarire che, all'inizio di questa settimana, gli Stati Uniti hanno informato Israele della loro intenzione di proporre, insieme ad altri partner internazionali e regionali, una proposta di cessate il fuoco in Libano. Israele condivide gli obiettivi dell'iniziativa, volti a consentire alle persone di tornare in sicurezza nelle proprie case lungo il confine settentrionale ed apprezza gli sforzi degli Usa in questo senso\".\n08:41 Medioriente: Usa, escalation complicherebbe rientro residenti nord Israele\nNel corso del suo incontro con il ministro israeliano per gli Affari strategici, Ron Dermer, avvenuto a margine dell'Assemblea generale delle Nazioni Unite, il segretario di Stato americano, Antony Blinken, ha ribadito la convinzione dell'amministrazione Biden secondo cui un'ulteriore escalation tra Israele ed Hezbollah finirà col complicare il raggiungimento dell'obiettivo di far tornare nelle proprie case gli israeliani evacuati lungo il confine nord. Blinken - secondo un resoconto del dipartimento di Stato americano - ha anche parlato dell'importanza di raggiungere un accordo per un cessate il fuoco di 21 giorni lungo il confine tra Israele e Libano, proposto da Stati Uniti, Australia, Canada, Unione Europea, Francia, Germania, Italia, Giappone, Arabia Saudita, Emirati Arabi Uniti, Regno Unito e Qatar, e di raggiungere un accordo diplomatico che consenta ai civili su entrambi i lati del confine di tornare alle proprie case. Blinken ha anche discusso degli sforzi in corso per raggiungere un cessate il fuoco a Gaza che garantirebbe il rilascio degli ostaggi, allevierebbe le sofferenze del popolo palestinese e creerebbe le condizioni per porre fine alla guerra, e ha sottolineato che tutte le parti devono prendere le difficili decisioni necessarie per raggiungere un accordo. Ha inoltre parlato dei passi che Israele deve compiere per migliorare la fornitura di assistenza umanitaria a Gaza. Blinken ha infine ribadito l'impegno ferreo degli Stati Uniti per la sicurezza di Israele.\n08:26 Medioriente: Idf, raffica di 10 razzi dal Libano verso Haifa\nUna raffica da 10 razzi è stata lanciata dal Libano verso Haifa, facendo scattare le sirene nella città della costa nord di Israele e nei suoi sobborghi. Lo riferiscono le forze israeliane di difesa (Idf), citate da The Times of Israel. Alcuni missili sono stati intercettati mentre altri hanno colpito in zone aperte, uno è caduto in mare. Secondo il servizio di emergenza Magen David Adom al momento non si registrano feriti.\n07:50 Media, suonano le sirene di allarme a Haifa e dintorni\nQuesta mattina è scattato l'allarme missilistico a Haifa e dintorni, nel nord di Israele. Lo riferiscono i media israeliani\n07:28 M.O.: 700 i morti da lunedì per attacchi Israele in Libano\nSono 700, secondo AlJazeera, i morti provocati dagli attacchi israeliani sul Libano a partire da lunedi' scorso. La stima e' riportata nel titolo di apertura della versione online della rete televisiva qatarina.\n07:18 Media Israele, missile Houthi rappresaglia per morte Srur\nIl missile lanciato sul centro di Israele dallo Yemen e' stata una rappresaglia per l'uccisione del comandante di Hezbollah, Muhammad Srur, avvenuta ieri a Beirut. Lo affermano media Israeliani, tra i quali il Jerusalem's Post, citando fonti di informazione Houthi. Il raid israeliano a Beirut ha preso di mira il capo dell'unita' droni di Hezbollah, aveva riferito in un primo momento una fonte vicina al gruppo libanese, aggiungendo: \"L'attacco israeliano ha preso di mira il comandante dell'unita' droni di Hezbollah, Mohammed Srur, noto come Abu Saleh, il cui destino non e' ancora chiaro\", ha affermato.\n07:17 Media, Netanyahu apprezza sforzi Usa, avanti confronto\nL'ufficio del primo ministro israeliano Benjamin Netanyahu ha dichiarato attraverso una nota in inglese che funzionari israeliani e americani si sono incontrati per discutere una proposta di cessate il fuoco nel nord e che i colloqui proseguiranno nei prossimi giorni. \"All'inizio di questa settimana, gli Stati Uniti hanno condiviso con Israele una proposta elaborata insieme ad altri paesi per un cessate il fuoco in Libano. Israele e' un partner nell'obiettivo della proposta, che e' il ritorno dei residenti del nord alle loro case\", si legge. \"Israele apprezza gli sforzi degli Stati Uniti e le discussioni continueranno nei prossimi giorni\", si legge nel comunicato secondo quanto riporta il sito del quotidiano israeliano Haaretz\n07:15 Idf, missile lanciato dallo Yemen è stato intercettato\nGli allarmi anti missile sono scattati poco prima della mezzanotte italiana in tutto il centro di Israele, tra l'altro a Gush Dan, nella pianura di Yehuda e anche nel sud di Sharon, per l'arrivo di un missile lanciato dallo Yemen. Il portavoce dell'Idf ha informato che \"il missile lanciato dallo Yemen è stato intercettato con successo dal sistema Arrow. Le esplosioni sentite dalla popolazione sono state provocate dall'intercettazione\". Circa due settimane fa gli Houthi hanno lanciato un altro missile nel centro del Paese che è stato intercettato \"parzialmente\". Finora Israele non ha risposto\n07:15 Israele sventa attacco Houthi su Tel Aviv\nLe Forze armate israeliane (Idf) hanno sventato un attacco degli Houthi su Tel Aviv. Il missile era stato lanciato dallo Yemen. I servizi di emergenza affermano di non aver ancora ricevuto segnalazioni di feriti, a parte alcune persone che soffrono di ansia o sono rimaste ferite mentre correvano verso i rifugi antiaerei\n01:05 Media Israele, missile Houthi rappresaglia per morte Srur\nIl missile lanciato sul centro di Israele dallo Yemen e' stata una rappresaglia per l'uccisione del comandante di Hezbollah, Muhammad Srur, avvenuta ieri a Beirut. Lo affermano media Israeliani, tra i quali il Jerusalem's Post, citando fonti di informazione Houthi. Il raid israeliano a Beirut ha preso di mira il capo dell'unita' droni di Hezbollah, aveva riferito in un primo momento una fonte vicina al gruppo libanese, aggiungendo: \"L'attacco israeliano ha preso di mira il comandante dell'unita' droni di Hezbollah, Mohammed Srur, noto come Abu Saleh, il cui destino non e' ancora chiaro\", ha affermato.\n00:36 Trump: “Un accordo con l'Iran? Lo farei se fossi presidente. A un certo punto i conflitti devono finire, il mondo è stanco”\nDonald Trump giovedì ha ventilato l'ipotesi di stringere un accordo con l'Iran volto \"a porre fine alle ostilità\" se sarà eletto presidente il 5 novembre. \"Lo farei\", ha detto Trump, senza fornire dettagli durante un evento a New York. All'ex presidente i giornalisti hanno anche chiesto come avrebbe impedito una guerra totale tra Israele e Hezbollah: \"Bisogna finirla in un modo o nell'altro\", ha risposto. \"Il mondo non lo accetterà più a un certo punto. Bisogna che tutto questo finisca. L'intera faccenda è inaccettabile. Il 7 ottobre con me non sarebbe mai successo\", ha aggiunto il tycoon.\n00:29 Al-Arabiya: comandante Hezbollah ucciso gestiva attacchi Houthi da Yemen, era tornato in Libano solo tre giorni fa\nSecondo la rete saudita Al-Arabiya, Muhammad Hussein Surur, il comandante dell'unità aerea di Hezbollah ucciso oggi dall'esercito israeliano con un attacco mirato a Beirut, era tornato in Libano dallo Yemen solo tre giorni fa, dopo aver comandato i lanci missilistici degli Houthi. La rete ha pubblicato un documento del 2016 in cui Surur viene mostrato mentre istruisce il gruppo filoiraniano yemenita su come attaccare l'Arabia Saudita. Al-Hadath, media saudita, ha pubblicato in precedenza foto di lui mentre addestrava gli Houthi a Sanaa, la capitale dello Yemen.\n00:19 Sale a 92 bilancio odierno morti in Libano\nSale a 92 il bilancio odierno dei morti in Libano per gli attacchi di Israele. Lo rende noto il ministero della Sanità di Beirut, citato dal quotidiano israeliano 'Haaretz'\n00:18 Idf, missile lanciato dallo Yemen su Tel Aviv è stato intercettato\nGli allarmi anti missile sono scattati poco prima della mezzanotte italiana in tutto il centro di Israele, tra l'altro a Gush Dan, nella pianura di Yehuda e anche nel sud di Sharon, per l'arrivo di un missile lanciato dallo Yemen. Il portavoce dell'Idf ha informato che \"il missile lanciato dallo Yemen è stato intercettato con successo dal sistema Arrow. Le esplosioni sentite dalla popolazione sono state provocate dall'intercettazione\". Circa due settimane fa gli Houthi hanno lanciato un altro missile nel centro del Paese che è stato intercettato \"parzialmente\". Finora Israele non ha risposto\nArgomenti guerra israele hamas Leggi i commenti I commenti dei lettori Acquista da 0.7€ /sett\nVideo Video del giorno L'ex presidente della Camera Irene Pivetti condannata a 4 anni: \"Sono innocente, ho sempre pagato le tasse\"",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "War, Conflict and Unrest"
    ],
    "ai_allow": true,
    "webz_reporter": false,
    "external_links": [
        "http://webfragments.repubblica.it/webfragments/widgetservice/widget?category=/lastampa_r21&name=content_tags&id=gnn:lastampa:14667910&collection=lastampa&output_mode=grouped&purge_duplicated=true&template=lastampa_r21/common/tags_content_responsive.html&page_prefix=https://www.lastampa.it/esteri--",
        "http://www.lastampastatic.it/cless/lastampa/2021-v1/include/detail/under-content.html--",
        "https://www.repstatic.it/cless/common/widget/newsletter/2018-v1/include/gedi-newsletter-cx.html",
        "http://www.repstatic.it/cless/common/box/outbrain/2022-v1/include/short.html",
        "http://www.lastampastatic.it/cless/lastampa/2021-v1/include/detail/floating-sharebar-bottom.html",
        "http://www.lastampastatic.it/cless/lastampa/2021-v1/include/detail/paywall.html",
        "http://www.repstatic.it/cless/common/adv/include/async/middle1.html",
        "http://lastampastatic.it/cless/lastampa/2021-v1/include/detail/under-content.html--",
        "http://webfragments.repubblica.it/webfragments/widgetservice/widget?category=/lastampa_r21&name=content_tags&id=gnn:lastampa:14667910&collection=lastampa&output_mode=grouped&purge_duplicated=true&template=lastampa_r21/common/tags_content_responsive.html&page_prefix=https://lastampa.it/esteri--",
        "http://repstatic.it/cless/common/box/outbrain/2022-v1/include/short.html",
        "http://lastampastatic.it/cless/lastampa/2021-v1/include/detail/floating-sharebar-bottom.html",
        "https://repstatic.it/cless/common/widget/newsletter/2018-v1/include/gedi-newsletter-cx.html",
        "http://repstatic.it/cless/common/adv/include/async/middle1.html",
        "http://webfragments.repubblica.it/webfragments/widgetservice/widget",
        "http://lastampastatic.it/cless/lastampa/2021-v1/include/detail/paywall.html"
    ],
    "external_images": [],
    "entities": {
        "persons": [
            {
                "name": " Benyamin Netanyah",
                "sentiment": "none"
            },
            {
                "name": " Emmanuel Macro",
                "sentiment": "none"
            },
            {
                "name": " Joe Bide",
                "sentiment": "none"
            }
        ],
        "organizations": [
            {
                "name": "'esercito israelian",
                "sentiment": "none"
            },
            {
                "name": "'Assemblea General",
                "sentiment": "none"
            },
            {
                "name": " Hezbolla",
                "sentiment": "none"
            },
            {
                "name": "'On",
                "sentiment": "none"
            },
            {
                "name": "'U",
                "sentiment": "none"
            }
        ],
        "locations": [
            {
                "name": "Libano",
                "sentiment": "none"
            },
            {
                "name": " Medio Orient",
                "sentiment": "none"
            },
            {
                "name": " Israel",
                "sentiment": "none"
            },
            {
                "name": " Beiru",
                "sentiment": "none"
            },
            {
                "name": " Liban",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-09-27T02:44:01.156+03:00",
    "updated": "2024-09-27T10:47:17.858+03:00"
}