{
    "thread": {
        "uuid": "50067fedff904f0f06ebf8711955e349b14a6230",
        "url": "https://ilmanifesto.it/allonu-il-piano-di-abbas-a-jabaliya-raid-su-una-scuola-15-uccisi",
        "site_full": "ilmanifesto.it",
        "site": "ilmanifesto.it",
        "site_section": "https://giornali.it/",
        "site_categories": [
            "politics",
            "law_government_and_politics"
        ],
        "section_title": "Giornali.it - Notizie di cronaca, quotidiani e news dell'ultima ora",
        "title": "All’Onu il piano di Abbas, a Jabaliya raid su una scuola: 15 uccisi | il manifesto",
        "title_full": "All’Onu il piano di Abbas, a Jabaliya raid su una scuola: 15 uccisi | il manifesto",
        "published": "2024-09-27T03:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://static.ilmanifesto.it/2024/09/web-27est1-jabalia-getty.jpg",
        "performance_score": 0,
        "domain_rank": 18733,
        "domain_rank_updated": "2024-09-24T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "50067fedff904f0f06ebf8711955e349b14a6230",
    "url": "https://ilmanifesto.it/allonu-il-piano-di-abbas-a-jabaliya-raid-su-una-scuola-15-uccisi",
    "ord_in_thread": 0,
    "parent_url": null,
    "author": "Chiara Cruciati",
    "published": "2024-09-27T03:00:00.000+03:00",
    "title": "All’Onu il piano di Abbas, a Jabaliya raid su una scuola: 15 uccisi | il manifesto",
    "text": "[Internazionale](/sezioni/internazionale) Gaza è sola Di nuovo bombe israeliane su un edificio delle Nazioni unite usato come rifugio dagli sfollati. Intanto al Palazzo di Vetro il leader dell'Anp, debole e invisibile, presenta la sua proposta di pace Gaza è sola Di nuovo bombe israeliane su un edificio delle Nazioni unite usato come rifugio dagli sfollati. Intanto al Palazzo di Vetro il leader dell'Anp, debole e invisibile, presenta la sua proposta di pace [Edizione del 27 settembre 2024](/edizioni/il-manifesto/il-manifesto-del-27-09-2024) Un piano in dodici punti per porre fine al genocidio a Gaza e all’occupazione israeliana: lo ha presentato ieri all’Assemblea generale dell’Onu Mahmoud Abbas, presidente dell’Autorità nazionale palestinese. Un leader debolissimo, già prima del 7 ottobre, che non è riuscito a offrire una visione unitaria né mera vicinanza a un popolo in pezzi: non si è visto tra la gente né in tv, per mesi è rimasto in silenzio, rappresentazione plastica della crisi profonda e probabilmente irrecuperabile dell’Anp. IERI a New York ha assicurato che i palestinesi «non se ne andranno mai. La Palestina è la nostra patria, la terra dei nostri genitori e nonni. Se c’è qualcuno che deve andarsene sono gli usurpatori occupanti». Ha insistito sul ruolo futuro dell’Anp, come unica titolare di giurisdizione a Gaza e ha accusato gli Stati uniti di «incoraggiare» i massacri israeliani e il mondo di complicità. Ha poi presentato i dodici punti a partire da un cessate il fuoco permanente, l’invio di aiuti, il ritiro israeliano da Gaza, il dispiegamento di una forza di interposizione internazionale e l’implementazione della risoluzione appena approvata dall’Assemblea Onu che chiede la fine dell’occupazione israeliana entro dodici mesi. Mentre Abbas parlava, a Gaza la scuola Hafsa al-Faluja nel campo profughi di Jabaliya si trasformava in un inferno: un raid israeliano ha colpito un’ala dell’edificio delle Nazioni unite, utilizzato come rifugio dagli sfollati, uccidendo 15 persone. I video pubblicati online e sui giornali arabi mostravano i tentativi di recuperare i corpi, mescolati alle macerie e ai pochi averi degli sfollati, cibo in scatola e vestiti. DALL’ESTATE i raid su scuole-rifugio sono ormai divenuti una nuova quotidianità: terrorizzano la popolazione, riducono gli spazi dove poter dormire e annullano quelli dove poter studiare. Gli insegnanti mettono su aule improvvisate tra le tende, a fronte dei numeri: oltre l’80% delle scuole gazawi sono distrutte o danneggiate. Ieri l’Unrwa – l’agenzia Onu per i rifugiati palestinesi – ha avvertito: l’offensiva israeliana «nella previsione più ottimistica» farà perdere due anni di istruzione ai bambini e i ragazzi di Gaza, ma se la guerra continua «la perdita potrà estendersi fino a cinque anni». Raid ieri si sono registrati anche a Khan Younis, Rafah, Gaza City e Bureij. I consigli di mema Gli articoli dall'Archivio per approfondire questo argomento",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "War, Conflict and Unrest"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "’Onu Mahmoud Abba",
                "sentiment": "none"
            }
        ],
        "organizations": [
            {
                "name": "’Autorità nazionale palestines",
                "sentiment": "none"
            },
            {
                "name": "’Assemblea general",
                "sentiment": "none"
            },
            {
                "name": "'An",
                "sentiment": "none"
            }
        ],
        "locations": [
            {
                "name": " Palazzo di Vetr",
                "sentiment": "none"
            },
            {
                "name": " New Yor",
                "sentiment": "none"
            },
            {
                "name": " Gaz",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-09-27T02:26:32.155+03:00",
    "updated": "2024-09-27T02:26:32.155+03:00"
}