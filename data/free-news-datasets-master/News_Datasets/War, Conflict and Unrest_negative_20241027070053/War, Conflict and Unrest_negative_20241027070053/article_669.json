{
    "thread": {
        "uuid": "b742029f2128276d47196b4de3cf9b5597e23db8",
        "url": "https://www.corriere.it/pianeta2030/24_settembre_26/lungo-volga-cuore-russia-profonda-restano-corvi-qualche-oca-tanti-veleni-mentre-fiorisce-traffico-illegale-guerra-067b0dfa-7c1d-11ef-ad1a-a81d3967cbfe.shtml",
        "site_full": "www.corriere.it",
        "site": "corriere.it",
        "site_section": "https://www.corriere.it/pianeta2030",
        "site_categories": [
            "under_construction"
        ],
        "section_title": "Pianeta 2030: sviluppo sostenibile, emissioni zero e decarbonizzazione | Corriere.it",
        "title": "Lungo il Volga, nel cuore della Russia profonda, restano corvi, qualche oca e tanti veleni. Mentre fiorisce il traffico illegale di guerra- Corriere.it",
        "title_full": "Lungo il Volga, nel cuore della Russia profonda, restano corvi, qualche oca e tanti veleni. Mentre fiorisce il traffico illegale di guerra- Corriere.it",
        "published": "2024-09-26T18:48:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://images2.corriereobjects.it/methode_image/socialshare/2024/09/26/8d0ebe44-7c26-11ef-ad1a-a81d3967cbfe.jpg",
        "performance_score": 0,
        "domain_rank": 1248,
        "domain_rank_updated": "2024-09-24T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "b742029f2128276d47196b4de3cf9b5597e23db8",
    "url": "https://www.corriere.it/pianeta2030/24_settembre_26/lungo-volga-cuore-russia-profonda-restano-corvi-qualche-oca-tanti-veleni-mentre-fiorisce-traffico-illegale-guerra-067b0dfa-7c1d-11ef-ad1a-a81d3967cbfe.shtml",
    "ord_in_thread": 0,
    "parent_url": null,
    "author": "Marzio G. Mian",
    "published": "2024-09-26T18:48:00.000+03:00",
    "title": "Lungo il Volga, nel cuore della Russia profonda, restano corvi, qualche oca e tanti veleni. Mentre fiorisce il traffico illegale di guerra- Corriere.it",
    "text": "[ Un tetto fotovoltaico sul centro logistico: il nuovo ingrediente di sostenibilità della pasta](/pianeta2030/24_ottobre_10/tetto-fotovoltaico-centro-logistico-nuovo-ingrediente-sostenibilita-pasta-8e468bea-8719-11ef-a7e6-a8816a51a364.shtml) di Peppe Aquaro di Marzio G. Mian26 set 2024 Quando siamo partiti, sul Rialto del Valdaj, nella regione tra San Pietroburgo e Mosca, nel sottobosco della taiga, sotto i larici e gli abeti c’erano i bucaneve e i primi mirtilli e le fragoline selvatiche; giunti ad Astrakan, la steppa era tostata dal sole, sul delta del Volga sbocciavano i fiori di loto, le angurie erano già mature e dolcissime. Un mese di viaggio, seimila chilometri dentro gl’immensi spazi a esplorare l’ignoto, perché è questa oggi la Russia di Vladimir Putin: il Paese più grande del mondo è diventato quasi un altro pianeta; una larga fetta della Terra in pochi anni è uscita dai radar dell’informazione occidentale, sigillata dall’interno dalla paranoica repressione di regime e dall’esterno in quanto minaccia numero uno dell’ordine euro-atlantico. Nel nostro (pericoloso) viaggio nel cuore della Russia, durante la seconda estate dallo scoppio della guerra all’Ucraina, ci siamo sentiti quasi dei pionieri, perché mentre indagavamo l’impatto e gli effetti del conflitto nel Paese invasore non abbiamo mai incontrato uno straniero. L’obiettivo era ambizioso, provare a capire che cosa vuol dire essere russi mentre Putin ha lanciato la sua offensiva bellica e ideologica neo-imperiale. E abbiamo seguito la rotta maestra del Volga, il grande fiume lungo il quale da oltre mille anni si sono determinati l’identità, la storia, la cultura e la fede della Russia. “L’autobiografia di un popolo”, l’ha definito il direttore dell’Ermitage, Michail Piotrovskij. Un viaggio nell’umanità odierna e nella storia di luoghi che hanno segnato i destini del mondo – tra tutti Volgograd, l’ex Stalingrado – incontrando pope, badesse, imam, mercenari, imprenditori, vedove, studenti, scrittori, pacifisti, agenti della sicurezza... Ma anche esplorazione di paesaggi selvaggi, rurali e urbani: con l’autoisolamento della Russia, ancor più cupo che ai tempi bui dell’Urss, ci sono apparsi improvvisamente scenari esotici, parte del mistero, parte della risposta. Un enigma che ci ha accompagnato dalle sorgenti alla foce, dalla taiga alla steppa, attraversando foreste e sconfinate pianure, è stato ad esempio quello di una natura senza animaliLucci da lontano Astrakan, sul delta, già antico “centro commerciale” della via della Seta, è diventata cruciale per l’asse economico antioccidentale. I porti turistici sono chiusi e quelli mercantili presidiati dalle forze di sicurezza. Abbiamo osservato da lontano l’intensa attività di carico-scarico, decine di cargo e chiatte in attesa alla fonda. È l’hub dell’import-export clandestino di beni agricoli e di petrolio, ma anche di turbine, ricambi meccanici, medicinali, componentistica nucleare e droni. In città è cosa risaputa, e non fanno mistero del denaro fresco che circola. La signora Olesja Sergeeva, direttrice di una delle più importanti società produttrici di caviale, garantiva di venderne quanto nell’anteguerra, cinque tonnellate l’anno. E raccontava come il delta paga la devastazione del Volga. «Hanno manomesso la natura in un modo tale che sembra non riprendersi più», diceva. «Come Maksim Gor’kij, vedo nel Volga l’inesplicabile forza autodistruttiva dei russi». Raccontava che il Caspio nei decenni s’è abbassato di quattro metri a causa delle dighe del Volga. E le dighe hanno impedito agli storioni di risalire il fiume per riprodursi. Il resto l’hanno fatto gli scarichi. Gli unici storioni beluga sono ormai allevati. Nelle grandi città la guerra è solo un rumore di fondo, come quello di una caldaia o di un condizionatore. A Jaroslav, a Nizhni Novgorod, a Kazan i centri storici sono intasati di lavori pubblici, restauro di palazzi, ripristino di marciapiedi e tubature. Squadre di giardinieri municipali sono all’opera nei parchi pubblici insieme a decine di liceali obbligati a contribuire al decoro urbano per due settimane durante le vacanze. Nelle periferie non si sono interrotte le costruzioni di nuovi quartieri popolari. Nulla – in apparenza – lascia pensare a un Paese in stato d’allerta militare e tuttavia l’ordinaria normalità urbana è altrettanto angosciante, il che non si spiega se non con l’ordinaria, atavica consuetudine all’idea di guerra, che nella Russia di Putin è un pensiero come un altro. «Le sanzioni sono state un incredibile strumento di sviluppo, noi diamo il meglio quando siamo messi nell’angolo», ci diceva Ivan Kazankov,L’arma silenziosa «Dal 2019 i fatturati dei prodotti trasformati sono cresciuti di sessanta miliardi di dollari l’anno», diceva Kazankov. «L’obiettivo fissato da PutinSussidi dallo Stato per le esportazioni Viaggiando nelle fertili pianure del medio Volga era evidente come l’industria agroalimentare è diventata parte dell’economia di guerra, al pari di quella pesante – distese sterminate di girasoli, orzo, frumento, granoturco. Terra nera come la pece, pascoli di smeraldo, allevamenti di bovini degni del Nebraska. Le fattorie collettive abbandonate negli anni Novanta vengono acquisite dai grandi gruppi fedeli al regime. Dei 56 milioni di ettari rimasti incolti negli anni Novanta ne sono rimasti una trentina. Secondo la Fao la Russia da sola può sfamare due miliardi di persone. E il cambiamento climatico (per ora) gioca a favore di Putin, perché aumentano le terre coltivabili ovunque, non solo nelle pianure del Volga centrale, dove le stagioni di crescita sono più lunghe e i raccolti migliori – «una benedizione» diceva Kazankov – ma anche nella regione degli Urali e addirittura in Siberia. Pure sul riscaldamento globale la Russia sembra su un altro pianeta e in un’altra era geologica. Un mondo immobile che diventa opprimente quando si spalanca il grande spazio pieno di nulla, quando la pianura s’espande e dilaga in un monotono alternarsi di monotone foreste.Tra città e steppe © RIPRODUZIONE RISERVATA di Peppe Aquaro di Maria Elena Viggiano di Valeriano Musiu di Alessio Cozzolino di Peppe Aquaro",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "War, Conflict and Unrest"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-09-27T02:04:58.631+03:00",
    "updated": "2024-10-11T13:40:42.006+03:00"
}