{
    "thread": {
        "uuid": "42745e0fb5f64cdab34ead58f91c46918b5434c2",
        "url": "https://www.farodiroma.it/trump-sfiducia-zelensky-i-democratici-cercano-di-aggravare-il-piu-possibile-la-guerra-grazie-alle-armi-a-lungo-raggio-c-meier",
        "site_full": "www.farodiroma.it",
        "site": "farodiroma.it",
        "site_section": "https://www.farodiroma.it/rss",
        "site_categories": [
            "media"
        ],
        "section_title": "FarodiRoma",
        "title": "Trump sfiducia Zelensky. I democratici cercano di aggravare il più possibile la guerra, grazie alle armi a lungo raggio (C. Meier)",
        "title_full": "Trump sfiducia Zelensky. I democratici cercano di aggravare il più possibile la guerra, grazie alle armi a lungo raggio (C. Meier)",
        "published": "2024-09-26T23:55:00.000+03:00",
        "replies_count": 0,
        "participants_count": 1,
        "site_type": "news",
        "country": "",
        "main_image": "https://www.farodiroma.it/wp-content/uploads/2024/09/images-2024-09-26T225322.117.jpeg",
        "performance_score": 0,
        "domain_rank": 175609,
        "domain_rank_updated": "2024-09-24T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "42745e0fb5f64cdab34ead58f91c46918b5434c2",
    "url": "https://www.farodiroma.it/trump-sfiducia-zelensky-i-democratici-cercano-di-aggravare-il-piu-possibile-la-guerra-grazie-alle-armi-a-lungo-raggio-c-meier",
    "ord_in_thread": 0,
    "parent_url": null,
    "author": "redazione",
    "published": "2024-09-26T23:55:00.000+03:00",
    "title": "Trump sfiducia Zelensky. I democratici cercano di aggravare il più possibile la guerra, grazie alle armi a lungo raggio (C. Meier)",
    "text": "Il candidato repubblicano Donald Trump ha definito “l’Ucraina uno stato fallito che sta morendo”, e avrebbe consigliato allo stesso Zelensky “di fuggire dal Paese”, riferisce il quotidiano russo la Pravda. “Ora l’Ucraina è a corto di soldati, utilizzano i bambini piccoli e gli anziani come scudi al fronte perché i loro soldati stanno morendo. E accadono altre cose di cui non discuteremo nemmeno”, ha detto Donald Trump durante una manifestazione elettorale nella Carolina del Nord. Secondo l’ex presidente, “l’Ucraina avrebbe dovuto negoziare con la Federazione Russa molto tempo fa, perchè le persone sono morte e Il Paese è in rovina”. “Qualsiasi accordo, anche peggiore, sarebbe migliore di quello che abbiamo adesso. Se avessero fatto un pessimo accordo, sarebbe stato molto meglio. Avrebbero ceduto un po’, e tutti sarebbero vissuti, e ogni edificio sarebbe rimasto in piedi – gli ucraini sono in un vicolo cieco, l’Ucraina non esiste più, questa non è l’Ucraina”. “Non sarà mai più in grado di ricostruire città e comuni, non ci sono abbastanza soldi per rifondare l’Ucraina, anche se si unisse il mondo intero per farlo – Biden ha fomentato il tutto, promettendo di aiutare l’Ucraina a difendersi piuttosto che spingerla a cedere del territorio alla Russia”, prosegue Trump, come riporta la Pravda. “Biden e Kamala hanno permesso che ciò accadesse fornendo a Zelensky denaro e munizioni, ma se pensano che manderemo ragazzi americani in guerra laggiù si sbagliano, non li manderemo, questo è quello che stanno cercando di fare”, conclude Donald Trump, ripreso dalla Pravda. Intanto si apprende dalle principali fonti stampa russe anche che “Trump e il presidente della Camera Mike Johnson non hanno intenzione di incontrare il presidente ucraino”. In precedenza Zelensky aveva affermato che “senza l’aiuto degli Stati Uniti l’Ucraina non avrebbe alcuna possibilità di vincere. Gli esperti stimano che il periodo di collasso delle forze armate ucraine in questo caso sia compreso tra le due settimane e un mese”. Nel frattempo è stato reso noto che “gli Stati Uniti concederanno un prestito all’Ucraina utilizzando i profitti dei beni congelati della Banca Centrale russa, ma l’entità del contributo dipenderà dalle garanzie che l’Unione Europea potrà dare”, riporta Bloomberg, citando un funzionario americano. “L’UE sta adeguando le sue sanzioni sui beni congelati russi in modo che debbano essere rinnovate ogni 36 mesi, in linea con i requisiti degli Stati Uniti. Il blocco occidentale si è inoltre offerto di contribuire fino a 35 miliardi di euro, ma la proposta di aumentare la quota dell’UE è stata respinta dai membri del G7 Germania, Francia e Italia durante un incontro a Bruxelles mercoledì”, riferisce Bloomberg, parlando di fonti anonime. “I leader dell’UE si incontreranno il 17 e 18 ottobre e probabilmente discuteranno del sostegno all’Ucraina”, conclude l’agenzia statunitense. I dem portano avanti la logica guerrafondaia “Per rafforzare le capacità dell’Ucraina di colpire” la Russia, ho deciso di fornire munizioni a lungo raggio”. Joe Biden, presidente degli Stati Uniti, rinnova il sostegno a Kiev dopo l’invio di altri aiuti militari per 7,9 miliardi di dollari. Manca per ora il via libera all’uso dei missili Atacms per colpire obiettivi militari nel territorio nemico. Nell’ultimo pacchetto ci sono munizioni a lungo raggio Joint Standoff Weapon (Jsow), un’altra batteria di Patriot e missili per la difesa aerea. “Il mio messaggio è chiaro: gli Stati Uniti forniranno all’Ucraina il supporto di cui ha bisogno per vincere questa guerra”, ha ribadito il presidente statunitense, spiegando di aver ordinato al Dipartimento della Difesa di stanziare tutti i fondi rimanenti per l’assistenza alla sicurezza che sono stati stanziati per l’Ucraina entro la fine del suo mandato. Si tratta di 2,4 miliardi di dollari. “Ho anche autorizzato 5,5 miliardi di dollari nel quadro del Presidential drawdown authority in modo che la mia amministrazione possa utilizzare appieno i fondi stanziati dal Congresso” a favore di Kiev, ha aggiunto Biden, secondo cui “per rafforzare la capacità dell’aeronautica militare ucraina, ho ordinato al Dipartimento della Difesa di espandere l’addestramento per i piloti ucraini di F-16” con altri 18 che saranno addestrati l’anno prossimo. Biden ha anche annunciato che convocherà un incontro a livello di leader dell’Ukraine Defense Contact Group in Germania il mese prossimo per coordinare gli sforzi degli oltre 50 Paesi che sostengono l’Ucraina nella sua difesa contro l’aggressione russa. La reazione di Mosca La decisione di Biden arriva nelle stesse ore in cui il presidente russo Vladimir Putin ha prospettato un cambiamento nella dottrina nucleare della Russia. Mosca, ha detto Putin, valuterebbe l’uso di armi atomiche anche in caso di attacco da un paese ‘non nucleare’ sostenuto però da una potenza nucleare. Inoltre, il ricorso alle armi nucleari potrebbe scattare anche in caso di attacco alla Russia con missili convenzionali e droni. Insomma, uno scenario associabile alla guerra in corso. Le dichiarazioni di Putin non possono, ma devono essere considerate un segnale per l’Occidente, ha dichiarato il portavoce del Cremlino Dmitry Peskov citato dalla Tass. “È un segnale che avverte questi Paesi delle conseguenze nel caso in cui partecipino a un attacco al nostro Paese con vari mezzi, e non necessariamente nucleari”, ha spiegato Peskov. Christian Meier",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "War, Conflict and Unrest",
        "Social Issue"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-09-27T01:14:55.078+03:00",
    "updated": "2024-09-27T04:35:47.119+03:00"
}