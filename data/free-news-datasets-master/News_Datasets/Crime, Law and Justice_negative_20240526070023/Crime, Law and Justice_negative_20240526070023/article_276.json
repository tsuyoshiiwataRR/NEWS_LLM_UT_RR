{
    "thread": {
        "uuid": "942b858e6b5b7011b91463391ded8b4cb93f08a4",
        "url": "https://www.elnacional.cat/ca/politica/populistes-egocentrics-primer-dard-campanya-alejandro-fernandez-sanchez-puigdemont_1204118_102.html",
        "site_full": "www.elnacional.cat",
        "site": "elnacional.cat",
        "site_section": "https://www.elnacional.cat/uploads/feeds/feed_ca.xml",
        "site_categories": [
            "travel",
            "national_parks"
        ],
        "section_title": "ElNacional.cat",
        "title": "\"Populistes egocèntrics\": primer dard de campanya d'Alejandro Fernández a Sánchez i Puigdemont",
        "title_full": "\"Populistes egocèntrics\": primer dard de campanya d'Alejandro Fernández a Sánchez i Puigdemont",
        "published": "2024-04-25T22:58:00.000+03:00",
        "replies_count": 0,
        "participants_count": 1,
        "site_type": "news",
        "country": "US",
        "main_image": "https://www.elnacional.cat/uploads/s1/46/80/24/38/alejandro-fernandez-pp-efe_4_1200x630-social_elnacional.jpeg",
        "performance_score": 0,
        "domain_rank": 18572,
        "domain_rank_updated": "2024-04-23T13:07:50.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "942b858e6b5b7011b91463391ded8b4cb93f08a4",
    "url": "https://www.elnacional.cat/ca/politica/populistes-egocentrics-primer-dard-campanya-alejandro-fernandez-sanchez-puigdemont_1204118_102.html",
    "ord_in_thread": 0,
    "parent_url": null,
    "author": "Jordi Palmer",
    "published": "2024-04-25T22:58:00.000+03:00",
    "title": "\"Populistes egocèntrics\": primer dard de campanya d'Alejandro Fernández a Sánchez i Puigdemont",
    "text": "El candidat del Partit Popular a les [eleccions al Parlament de Catalunya](https://www.elnacional.cat/ca/eleccions/catalunya-2024) del 12 de maig, [Alejandro Fernández](https://www.elnacional.cat/ca/tag/alejandro-fernandez), ha obert la campanya sobre segur, en un dels feus del seu partit, Castelldefels. Secundat per l’alcalde d’aquesta localitat del Baix Llobregat, Manu Reyes, i de la secretaria general del PP, Cuca Gamarra, Fernández s’ha deixat endur per l’eufòria que li marquen les enquestes amb un discurs abrandat on ha exhibit les línies mestres del que seran els propers quinze dies. Fernández no s’amaga d’un cert triomfalisme, però sobretot no amaga un discurs aspre on ja ha llançat els primers dards de campanya, en aquest cas dirigits al president del govern espanyol, Pedro Sánchez i al candidat de Junts, Carles Puigdemont, a qui ha titllat de “populistes egocèntrics”. 🗳️ [Eleccions a Catalunya 2024: calendari, candidats i tota la informació](https://www.elnacional.cat/ca/eleccions/catalunya-2024/eleccions-catalunya-2024-dates-calendari-vot-correu-candidats_1180164_102.html) Amb un argument que ja ha utilitzat anteriorment, el d’utilitzar les eleccions per [acabar alhora amb el sanchisme i el procés,](https://www.elnacional.cat/ca/politica/alejandro-fernandez-entra-campanya-ma-feijoo-acabar-proces-sanchisme_1186089_102.html) Fernández ha indicat que Pedro Sánchez, “després que a les eleccions generals ERC i Junts van tenir un pitjor resultat que nosaltres, va decidir traslladar el procés a Espanya\", per assenyalar que si els dos “populistes egocèntrics” s’han plantejat plegar, Puigdemont fa unes setmanes i Sánchez aquesta mateixa setmana, “que no dubtin, que siguin resolutius”, perquè “tindran el nostre suport i comprensió: que marxin a ca seva que estaran més tranquils i nosaltres també”. Sánchez i Puigdemont són, doncs, els enemics a batre en aquesta campanya del PP. En un breu parlament on hi ha hagut espai per llocs comuns de l’unionisme, com referir-se als votants del PP com “la Catalunya real”, Fernández ha llançat un missatge als seus seguidors, que han hagut de “suportar que ens diguin colons”, per assenyalar-los que més enllà de “les enquestes, que són molt bones”, percep una remor de fons del fet que després de “dotze anys molt durs, dotze anys de procés i la sensació que no s’acaba mai”, hauria arribat el moment de “superar-ho”. “Hem de sortir a demanar el vot amb energia convicció, tindrem aquesta oportunitat històrica”, ha insistit davant un auditori format per unes dues-centes persones. Manu Reyes, alcalde de Castelldefels, ha estat l’encarregat d’obrir l’acte, tot assegurant que el PP, el 12 de maig sortirà “a jugar i a guanyar el partit”. Reyes ha insistit que un bon resultat a les urnes el 12-M servirà per aconseguir \"el canvi real\" a Catalunya, i \"millorar el dia a dia\" de la gent a través del Parlament i la Generalitat: \"Si ens quedem a casa, governarà Puigdemont\", ha insistit. També ha intervingut la secretària general del PP, Cuca Gamarra, que ha definit el partit com “l’únic que pensa en els catalans” i que ha fixat l’objectiu de la campanya: “Derrotar l’independentisme”. “Sortim a derrotar l’independentisme perquè aquesta sigui la Catalunya amb un Govern de tots i per a tots”, ha afirmat. A l’acte ha assistit Xavier García Albiol, alcalde de Badalona, feliçment recuperat d’un recent problema cardíac. [ElNacional.cat a WhatsApp](https://www.whatsapp.com/channel/0029VaCpAjh0gcfJ0q12kP15), hi trobaràs tota l'actualitat, en un clic!",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Crime, Law and Justice"
    ],
    "webz_reporter": false,
    "external_links": [
        "https://whatsapp.com/channel/0029VaCpAjh0gcfJ0q12kP15",
        "https://www.whatsapp.com/channel/0029VaCpAjh0gcfJ0q12kP15"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-04-26T00:10:48.498+03:00",
    "updated": "2024-04-26T00:18:15.406+03:00"
}