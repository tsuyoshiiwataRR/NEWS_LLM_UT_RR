{
    "thread": {
        "uuid": "22a838d0c45e2ddc1ebab83959e3e23f6f7dd45c",
        "url": "https://www.adnkronos.com/internazionale/esteri/usa-sanzioni-contro-coloni-israele-cisgiordania_1vtcATN9Nlp4v0rSNLPD9I",
        "site_full": "www.adnkronos.com",
        "site": "adnkronos.com",
        "site_section": "https://m.adnkronos.com/rss.xml",
        "site_categories": [
            "media"
        ],
        "section_title": "",
        "title": "Usa-Israele, nuovo round Biden-Netanyahu: tensione per i coloni",
        "title_full": "Usa-Israele, nuovo round Biden-Netanyahu: tensione per i coloni",
        "published": "2024-02-01T22:34:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.adnkronos.com/resources/0289-19fb08043b9d-1091544f9f0a-1000/biden_netanyahu_afp.jpeg",
        "performance_score": 0,
        "domain_rank": 7553,
        "domain_rank_updated": "2024-01-30T12:05:46.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "22a838d0c45e2ddc1ebab83959e3e23f6f7dd45c",
    "url": "https://www.adnkronos.com/internazionale/esteri/usa-sanzioni-contro-coloni-israele-cisgiordania_1vtcATN9Nlp4v0rSNLPD9I",
    "ord_in_thread": 0,
    "parent_url": null,
    "author": "Adnkronos",
    "published": "2024-02-01T22:34:00.000+02:00",
    "title": "Usa-Israele, nuovo round Biden-Netanyahu: tensione per i coloni",
    "text": "Ordine esecutivo del presidente americano, il premier israeliano non ci sta\nBiden e Netanyahu Un ordine esecutivo del presidente degli Stati Uniti, Joe Biden, per colpire i coloni israeliani che hanno condotto azioni violente contro i palestinesi in Cisgiordania. Politico, citando fonti dell'amministrazione, del Congresso e documenti visionati, anticipa la mossa della Casa Bianca. La misura prevede sanzioni contro gli individui che hanno partecipato a queste violenze, che siano uccisioni o espropri forzati dei palestinesi dalle loro terre.\nBiden in queste ore deve fare i conti con una pressione interna, anche da un'ala del partito democratico, ad assumere un atteggiamento più severo nei confronti di Israele che porta avanti ormai quasi da quattro mesi a Gaza una guerra che i critici considerano una reazione sproporzionata agli attacchi di Hamas.\nIl giro di vite ovviamente non viene condiviso dal premier israeliano Benjamin Netanyahu. \"Israele agisce contro chiunque violi la legge in tutti i luoghi, e quindi non c'è necessità di misure drastiche su questa questione\", dice il primo ministro evidenziando che \"la vasta maggioranza dei residenti in Giudea e Samaria sono cittadini che rispettano la legge, molti dei quali ora stanno combattendo o sono riservisti per proteggere Israele\".\n\"Israele deve fare di più per fermare le violenze contro i civili in Cisgiordania e punire i responsabili\", ribatte Antony J. Blinken, segretario di stato americano. \"Non c'è giustificazione per la violenza estremista contro i civili, qualunque sia l'origine\".\nIl dipartimento di Stato indica i quattro coloni che colpiti dalle misure: David Chai Chasdai, che ha iniziato l'attacco al villaggio di Huwara in cui un palestinese è stato ucciso; Eitan Tanjil, che ha aggredito contadini palestinesi e i pacifisti israeliani che li difendevano; Shalom Zicherman, che ha aggredito pacifisti israeliani in Cisgiordania: Yinon Levi che guida regolarmente gruppi di coloni che aggrediscono palestinesi e beduini civili.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "War, Conflict and Unrest",
        "Crime, Law and Justice"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-02-02T00:19:05.236+02:00",
    "updated": "2024-02-02T00:19:05.236+02:00"
}