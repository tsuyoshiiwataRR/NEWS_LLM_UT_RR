{
    "thread": {
        "uuid": "2111797d0465520f67027153cc6fb3315472f1ce",
        "url": "https://www.corriere.it/esteri/24_febbraio_01/gli-usa-pronti-raid-siria-iraqe-biden-sanziona-coloni-violenti-5b93dafa-c148-11ee-9bb8-39aba3bde38d.shtml",
        "site_full": "www.corriere.it",
        "site": "corriere.it",
        "site_section": "http://xml.corriereobjects.it/rss/esteri.xml",
        "site_categories": [
            "under_construction",
            "non_standard_content"
        ],
        "section_title": "Corriere.it - Esteri",
        "title": "Gli Usa: pronti i raid in Siria e Iraq. Biden sanziona i coloni violenti-",
        "title_full": "Gli Usa: pronti i raid in Siria e Iraq. Biden sanziona i coloni violenti- Corriere.it",
        "published": "2024-02-02T00:01:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://images2.corriereobjects.it/methode_image/socialshare/2024/02/02/9ab3bf9c-c149-11ee-9bb8-39aba3bde38d.jpg",
        "performance_score": 0,
        "domain_rank": 1263,
        "domain_rank_updated": "2024-01-30T12:05:46.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "2111797d0465520f67027153cc6fb3315472f1ce",
    "url": "https://www.corriere.it/esteri/24_febbraio_01/gli-usa-pronti-raid-siria-iraqe-biden-sanziona-coloni-violenti-5b93dafa-c148-11ee-9bb8-39aba3bde38d.shtml",
    "ord_in_thread": 0,
    "parent_url": null,
    "author": "Davide Frattini",
    "published": "2024-02-02T00:01:00.000+02:00",
    "title": "Gli Usa: pronti i raid in Siria e Iraq. Biden sanziona i coloni violenti-",
    "text": "DAL NOSTRO CORRISPONDENTE GERUSALEMME — Seduti in mezzo alla strada a fermare i camion, i piedi a sbracciarsi verso i soldati, agitati con gli autisti arabi. «Sono io il padrone qui, tu sei lo schiavo» urla a uno di loro il ragazzo con la kippah all’uncinetto portata dai sionisti religiosi. I 150 che si ritrovano tra le strade impolverate attorno al porto di Ashdod appartengono agli ultrà messianici , le frange estremiste che dalle colonie sono scesi verso il mare, vogliono fermare i convogli di aiuti, peraltro decisi dal governo israeliano, destinati alla popolazione affamata di Gaza. Restrizioni anche per i ministri? È per frenare le violenze di questi gruppi contro i palestinesi in Cisgiordania che Joe Biden ha deciso di imporre sanzioni ancora più di dure di quelle indicate lo scorso dicembre dal dipartimento di Stato americano. Vanno dalle restrizioni finanziarie al divieto di entrare negli Stati Uniti, quattro persone sono già state inserite nella lista, numerose seguiranno, spiega una fonte diplomatica al New York Times . I consiglieri del presidente hanno valutato se colpire anche Bezalel, Smotrich e Itamar Ben Gvir, ministri nell’ultima coalizione di governo messa assieme da Benjamin Netanyahu. Sono stati lasciati fuori dall’elenco, non si sa per quanto, visto che Smotrich replica: «Sono pronto a pagare il prezzo pur di rafforzare le colonie». Mentre Netanyahu commenta: «Non c’è bisogno di misure drastiche, Israele agisce contro chiunque violi la legge». I numeri raccolti dalle Nazioni Unite raccontano un’altra storia: gli attacchi perpetrati tra la Cisgiordania e Gerusalemme Est sono stati quasi 1.200 nel 2023, gli arrestati al massimo una decina, la maggior parte rilasciati. La sesta missione Antony Blinken , il segretario di Stato americano, arriva in Israele nel fine settimana, la sesta visita dal 7 ottobre, da quando i terroristi di Hamas hanno invaso il sud del Paese e massacrato 1.200 persone. Parte per il Medio Oriente nelle ore in cui il Pentagono ha già definito i bersagli da colpire in Siria e in Iraq come risposta agli attacchi delle milizie filo-iraniane. I Pasdaran avrebbero ritirato la maggior parte dei consiglieri militari per evitare che vengano colpiti dai bombardamenti. Torna a Tel Aviv anche per premere su Netanyahu perché dia il via libero definitivo alla bozza di intesa mediata dagli americani per una pausa nei combattimenti a Gaza. Il Qatar, che ospita e finanzia i capi di Hamas, sostiene di «aver ricevuto una prima risposta positiva» dai fondamentalisti e che «anche Israele sarebbe favorevole all’accordo» : «Restano dettagli da definire», ammette il portavoce del ministero degli Esteri a Doha. I leader islamisti intanto ribadiscono che la richiesta fondamentale è il cessate fuoco permanente. Inaccettabile per Netanyahu che ripete: «La guerra andrà avanti fino alla vittoria totale». Due o tre pagine A quasi quattro mesi dall’inizio del conflitto i palestinesi uccisi superano i 27 mila. I negoziatori sperano che l’aver diviso l’intesa in tre fasi possa portare alla fine dei combattimenti, il documento consisterebbe solo di 2-3 pagine , i vari punti verrebbero discussi durante le settimane di tregua: soprattutto quali e quanti detenuti palestinesi scarcerare in cambio del centinaio di ostaggi ancora tenuti a Gaza. I ritorni Il comando israeliano per il Fronte interno ha per la prima volta dal 7 ottobre ridotto le restrizioni di sicurezza per le cittadine e i villaggi a pochi chilometri dalla Striscia. I palestinesi sfollati dal nord-ovest dei 363 chilometri quadrati stanno ritornando nelle zone devastate e raccontano di non aver mai visto una distruzione simile durante i 17 scontri precedenti . Corriere della Sera è anche su Whatsapp . È sufficiente cliccare qui per iscriversi al canale ed essere sempre aggiornati. 1 febbraio 2024 (modifica il 1 febbraio 2024 | 23:01) © RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Human Interest",
        "Politics",
        "War, Conflict and Unrest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-02-02T00:25:00.529+02:00",
    "updated": "2024-02-02T01:14:36.348+02:00"
}