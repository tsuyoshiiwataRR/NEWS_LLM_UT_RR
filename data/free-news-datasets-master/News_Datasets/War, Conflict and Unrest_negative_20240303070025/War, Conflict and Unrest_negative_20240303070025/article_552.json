{
    "thread": {
        "uuid": "33efcc5ded31d4db991cd3e0446e49659c0b9eaf",
        "url": "https://figc.it/it/nazionali/news/ancora-una-sconfitta-per-l-italia-il-marocco-vince-4-0-nella-seconda-amichevole-di-rabat",
        "site_full": "figc.it",
        "site": "figc.it",
        "site_section": "https://figc.it/it/rss/nazionali/news",
        "site_categories": [
            "sports"
        ],
        "section_title": "FIGC - Nazionali - news ",
        "title": "Ancora una sconfitta per l’Italia, il Marocco vince 4-0 nella seconda amichevole di Rabat",
        "title_full": "Ancora una sconfitta per l’Italia, il Marocco vince 4-0 nella seconda amichevole di Rabat",
        "published": "2024-02-01T09:22:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://figc.it/media/223091/17bd937d-7a94-4e47-84f7-8fc74641e6e3.jpg?v=11639115",
        "performance_score": 0,
        "domain_rank": 20966,
        "domain_rank_updated": "2024-01-30T12:05:46.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "33efcc5ded31d4db991cd3e0446e49659c0b9eaf",
    "url": "https://figc.it/it/nazionali/news/ancora-una-sconfitta-per-l-italia-il-marocco-vince-4-0-nella-seconda-amichevole-di-rabat",
    "ord_in_thread": 0,
    "parent_url": null,
    "author": "figc.it",
    "published": "2024-02-01T09:22:00.000+02:00",
    "title": "Ancora una sconfitta per l’Italia, il Marocco vince 4-0 nella seconda amichevole di Rabat",
    "text": "[](/it/nazionali/news/italfutsal-ko-nella-prima-amichevole-in-marocco-è-5-3-bellarte-segnali-incoraggianti-dei-nostri-giovani/)\nAncora una sconfitta per l’Italia, il Marocco vince 4-0 nella seconda amichevole di RabatAzzurri non premiati dal risultato. Il Ct Bellarte: “I due gol a fine primo tempo hanno condizionato il resto della gara. Meritavamo il pari e siamo andati al riposo sotto 3-0”\ngiovedì 1 febbraio 2024\nDopo il ko per 5-3 di ieri, rimediato con in campo le squadre ‘junior’, l’Italia esce sconfitta anche dalla seconda amichevole di Rabat, in un match che ha visto sia Azzurri che marocchini schierare i rispettivi big. L'Italfutsal incassa un 4-0 che testimonia il grande valore della selezione nord africana, che già negli ultimi mesi si era presa ‘scalpi’ importanti, come quello dell’Argentina, battuta 7-0 in un test dello scorso settembre. L’Italia è così costretta ad alzare bandiera bianca, colpita dalla doppietta di El Mesrar e dalla rete di Amazal nel primo tempo. Sotto 3-0 all’intervallo, nella ripresa la quarta rete marocchina di Idrissi a metà tempo chiude la partita. L’Italia tornerà di nuovo in campo domani (ore 19.30), quando sarà ancora una volta il Marocco l’avversaria: le due nazionali schiereranno le formazioni più giovani, così come accaduto nel primo test del 31 gennaio.\nBELLARTE. A fine partita il Ct Massimiliano Bellarte commenta: “Non possiamo essere soddisfatti del risultato, questo è inevitabile, ma il 4-0 non rispecchia l’andamento della gara. Abbiamo creato tante occasioni, difeso bene contro una squadra di alto livello. I due gol presi nell’ultimo minuto del primo tempo chiaramente hanno condizionato il resto dell’incontro, perché invece di andare al riposo sull’1-0, meritando in realtà il pareggio, il punteggio diceva 3-0. Nella ripresa abbiamo provato ad alzare la pressione rischiando di esporci di più, ma siamo riusciti a creare altre palle gol, anche successivamente col portiere di movimento. Abbiamo commesso errori in momenti della partita chiave e con una squadra forte come il Marocco abbiamo pagato”.\nLA PARTITA. Bellarte sceglie Bellobuono fra i pali completando il quintetto con Merlim – oggi capitano per l’assenza di Musumeci – Donin, Molaro e Brunelli. Per questi ultimi due si tratta dell’esordio assoluto in Nazionale maggiore. Al 10’ del primo tempo il Marocco passa in vantaggio con una ripartenza ben finalizzata da Amazal: il 7 duetta bene con Maimon e spinge in rete l’1-0. L’Italia reagisce due volte su iniziativa di Merlim che va vicino al pareggio. La chance più grande dell’1-1 capita invece sul destro di Pulvirenti a 90’’ dall’intervallo: il giocatore della Meta Catania stampa sul palo un tiro a porta vuota e sul prosieguo dell’azione è perfetto Anbia, il portiere marocchino, sui tiri dello stesso Pulvirenti e Motta. Gol sbagliato, gol subito, regola non scritta che punisce gli Azzurri, due volte nell’ultimo minuto di gioco. In 40’’ El Mesrar trova due gol in rapida sequenza e all’intervallo è 3-0 Marocco. Per l’Italia è una mazzata difficile da digerire, ma gli Azzurri provano a riaprirla creando palle gol nei primi 10' della ripresa, anche se si espongono alle letali ripartenze dei padroni di casa: Bellobuono si supera in un paio di circostanze. Poi l’Italia non è neanche fortunata al minuto 8, con Motta che colpisce il legno da posizione defilata. Così, a metà ripresa, il Marocco allunga ancora: è Idrissi a fare 4-0 sfruttando l’assist di Amazal arrivato al termine di una grande giocata in accelerazione. Bellarte si gioca la carta del portiere di movimento, con l’Italia che prende una traversa con Motta e ha un’altra buona chance con Arillo. A sua volta il Marocco non approfitta di un paio di ottime chance con la porta vuota e il risultato alla fine non cambia più.\nMAROCCO-ITALIA 4-0 (3-0 pt)\nMAROCCO: Anbia, Anas, Borite, El Mesrar, B. Bakkali, A. Bakkali, El Meftahi, Idrissi, Amazal, Charraoui, Boumezou, Maimon, Bouzid, Cherridou. Ct. Dguig\nITALIA: Bellobuono, Merlim, Donin, Molaro, Brunelli, Podda, Dudu, Lavrendi, Arillo, Motta, Liberti, Cutrupi, Pietrangelo, Berthod. Ct. Bellarte\nMARCATORI: 10’ p.t. Amazal (M), 19’10’’ e 19’53’’ El Mesrar (M), 9’57’’ st Idrissi\nARBITRI: Martinez Flores (ESP), Morena Reina (ESP) CRONO: Hamdi Sidi\nLe partite degli Azzurri a Rabat\n31/01/24 Marocco-Italia 5-3\n01/02/24 Marocco-Italia 4-0\n02/02/24 Marocco-Italia, ore 19.30\n03/02/24 Marocco-Italia, ore 16\n04/02/24 Italia-Serbia, ore 18",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Arts, Culture and Entertainment",
        "Human Interest",
        "War, Conflict and Unrest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-02-02T01:30:55.836+02:00",
    "updated": "2024-02-02T01:30:55.836+02:00"
}