{
    "thread": {
        "uuid": "67271145eefbba98a32b83c2766a80e3b3687ffe",
        "url": "https://www.unionesarda.it/lunione-in-edicola/navi-e-aerei-italiani-contro-gli-houthi-in-mar-rosso-e496nr58",
        "site_full": "www.unionesarda.it",
        "site": "unionesarda.it",
        "site_section": "https://www.unionesarda.it/sitemaps/rss",
        "site_categories": [
            "media"
        ],
        "section_title": "L'Unione Sarda.it",
        "title": "Navi e aerei italiani contro gli Houthi in Mar Rosso - L'Unione Sarda.it",
        "title_full": "Navi e aerei italiani contro gli Houthi in Mar Rosso - L'Unione Sarda.it",
        "published": "2024-02-02T00:53:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://immagini.unionesarda.it/version/c:ZWQxMjg5MTEtYWI1NC00:ZWE3ODIxYzQtMGQ5My00/image.webp?f=16:9",
        "performance_score": 0,
        "domain_rank": 17218,
        "domain_rank_updated": "2024-01-30T12:05:46.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "67271145eefbba98a32b83c2766a80e3b3687ffe",
    "url": "https://www.unionesarda.it/lunione-in-edicola/navi-e-aerei-italiani-contro-gli-houthi-in-mar-rosso-e496nr58",
    "ord_in_thread": 0,
    "parent_url": null,
    "author": "@UnioneSarda",
    "published": "2024-02-02T00:53:00.000+02:00",
    "title": "Navi e aerei italiani contro gli Houthi in Mar Rosso - L'Unione Sarda.it",
    "text": "Roma. Dall’Italia una nave e anche assetti aerei “spia” per la missione europea Aspides nel Mar Rosso, che avrà a Larissa in Grecia il quartier generale. L’indicazione l’ha fornita nell’informativa alle commissioni Difesa di Camera e Senato, il ministro Guido Crosetto, reduce dalla riunione di mercoledì con i suoi colleghi europei a Bruxelles. Il ministro ha ricordato la pericolosità degli Houthi, che negli ultimi due mesi hanno sferrato oltre 30 attacchi contro mercantili e che per capacità militari «valgono 10 volte Hamas», come dimostra il missile lanciato contro una nave al largo dello Yemen l’altra sera.\nIl fronte del Mar Rosso è più caldo che mai. E l’Europa si appresta a varare Aspides ma, ha detto Crosetto, «auspichiamo la partecipazione di Paesi arabi moderati che volessero unirsi a questo sforzo collettivo di sicurezza e anche dell’India». Le navi militari europee, ha spiegato, faranno deterrenza e proteggeranno il traffico marittimo «mantenendo un coordinamento con l’altra missione Ue Atalanta, con cui Aspides condividerà parte dell’area, pur con distinzione di compiti, e con Prosperity Guardian», la missione angloamericana che, a differenza di quella Ue, bombarda le postazioni Houthi in Yemen. «Per ora - ha detto - gli assetti europei comprenderanno un minimo di tre unità navali, supporto intelligence e logistico, capacità di Early Warning aereo, protezione cyber, supporto satellitare e Comunicazione strategica». L’Italia concorrerà con «almeno una nave nel Mar Rosso per 12 mesi e stiamo valutando anche la possibilità di fornire assetti aerei con capacità di sorveglianza e raccolta dati».\nRIPRODUZIONE RISERVATA\nQuesto contenuto è riservato agli utenti abbonati Per continuare a leggere abbonati o effettua l'accesso se sei già abbonato.\n• Accedi agli articoli premium\n• Sfoglia il quotidiano da tutti i dispositivi\nAbbonati subito Sei già abbonato? Accedi ora\nRoma. Dall’Italia una nave e anche assetti aerei “spia” per la missione europea Aspides nel Mar Rosso, che avrà a Larissa in Grecia il quartier generale. L’indicazione l’ha fornita nell’informativa alle commissioni Difesa di Camera e Senato, il ministro Guido Crosetto, reduce dalla riunione di mercoledì con i suoi colleghi europei a Bruxelles. Il ministro ha ricordato la pericolosità degli Houthi, che negli ultimi due mesi hanno sferrato oltre 30 attacchi contro mercantili e che per capacità militari «valgono 10 volte Hamas», come dimostra il missile lanciato contro una nave al largo dello Yemen l’altra sera.\nIl fronte del Mar Rosso è più caldo che mai. E l’Europa si appresta a varare Aspides ma, ha detto Crosetto, «auspichiamo la partecipazione di Paesi arabi moderati che volessero unirsi a questo sforzo collettivo di sicurezza e anche dell’India». Le navi militari europee, ha spiegato, faranno deterrenza e proteggeranno il traffico marittimo «mantenendo un coordinamento con l’altra missione Ue Atalanta, con cui Aspides condividerà parte dell’area, pur con distinzione di compiti, e con Prosperity Guardian», la missione angloamericana che, a differenza di quella Ue, bombarda le postazioni Houthi in Yemen. «Per ora - ha detto - gli assetti europei comprenderanno un minimo di tre unità navali, supporto intelligence e logistico, capacità di Early Warning aereo, protezione cyber, supporto satellitare e Comunicazione strategica». L’Italia concorrerà con «almeno una nave nel Mar Rosso per 12 mesi e stiamo valutando anche la possibilità di fornire assetti aerei con capacità di sorveglianza e raccolta dati».\nRIPRODUZIONE RISERVATA\n© Riproduzione riservata",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Disaster and Accident",
        "War, Conflict and Unrest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-02-02T02:14:29.122+02:00",
    "updated": "2024-02-02T02:14:29.122+02:00"
}