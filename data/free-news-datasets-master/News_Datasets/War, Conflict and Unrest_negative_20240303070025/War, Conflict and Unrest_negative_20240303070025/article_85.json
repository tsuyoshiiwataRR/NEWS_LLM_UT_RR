{
    "thread": {
        "uuid": "938881b5d211588d6dd1c3313eaab1303790b6c8",
        "url": "http://www.elpuntavui.cat/politica/article/17-politica/2381879-hamas-exigeix-que-l-intercanvi-de-presoners-inclogui-liders-palestins.html",
        "site_full": "www.elpuntavui.cat",
        "site": "elpuntavui.cat",
        "site_section": "http://elpuntavui.cat/politica.html",
        "site_categories": [
            "media"
        ],
        "section_title": "El Punt Avui - Política",
        "title": "Hamàs exigeix que l’intercanvi de presoners inclogui líders palestins | R. Bruna | Barcelona | Política | El Punt Avui",
        "title_full": "Hamàs exigeix que l’intercanvi de presoners inclogui líders palestins | R. Bruna | Barcelona | Política | El Punt Avui",
        "published": "2024-02-01T22:31:00.000+02:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://www.elpuntavui.cat/fitxers/collaboradors/000/0147/0000147177/4x3/0000147177ver2.jpg",
        "performance_score": 0,
        "domain_rank": 28189,
        "domain_rank_updated": "2024-01-30T12:05:46.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "938881b5d211588d6dd1c3313eaab1303790b6c8",
    "url": "http://www.elpuntavui.cat/politica/article/17-politica/2381879-hamas-exigeix-que-l-intercanvi-de-presoners-inclogui-liders-palestins.html",
    "ord_in_thread": 0,
    "parent_url": null,
    "author": "R. Bruna",
    "published": "2024-02-01T22:31:00.000+02:00",
    "title": "Hamàs exigeix que l’intercanvi de presoners inclogui líders palestins | R. Bruna | Barcelona | Política | El Punt Avui",
    "text": "Guerra a Gaza Hamàs exigeix que l’intercanvi de presoners inclogui líders palestins Qatar assegura que el moviment islamista ha donat senyals d’acceptar la proposta d’alliberament d’ostatges a canvi d’una treva a la Franja Hamàs ha donat mostres d’acceptar d’entrada l’esborrany de proposta per alliberar ostatges a canvi d’una nova treva a la Franja de Gaza, segons Qatar, que actua com a mediador. El moviment islamista, però, vol que l’intercanvi de presoners inclogui líders palestins, tat de Hamàs com d’altres faccions, encarcerats a Israel. El grup palestí exigeix l’alliberament de Marwan Barghouti, un destacat dirigent de Fatah empresonat per haver realitzat atacs contra israelians; l’exsecretari general del Front Popular per a l’Alliberament de Palestina Ahmed Saddat, acusat de planejar l’assassinat del ministre de Turisme israelià Rehevam Zeevi el 2001. Hamàs també reclama l’excarceració d’alts càrrecs del seu moviment i de la branca militar, com Abdal·là al Barghouti, Hasan Salama, Abas al Sayed o Ibrahim Hamed. Segons fonts coneixedores de la negociació citades per l’agència Efe, la delegació de Hamàs que ha viatjat a Egipte per discutir un possible acord, encapçalada pel líder polític de l’organització, Ismail Haniyeh, ha traslladat aquesta al cap de la intel·ligència egipicia, Abas Kamel, que aquesta és un dels requisits per donar el vistiplau a la proposta. Les mateixes fonts han apuntat que la “insistència” de Hamàs en la posada en llibertat dels líders palestins és un senyal que el grup islamista “ja pensa en l’endemà de la guerra, les seves relacions amb el moviment Fatah i altres faccions palestines”. La proposa que està sobre la taula contempla un alto el foc de 45 dies i un intercanvi de captius en mans de Hamàs a Gaza per palestins que estan tancats presons israelianes. El bescanvi es faria en diverses fases i en la primera serien alliberats 35 civils en mans de Hamàs. Per cada ostatge israelià, cent presoners palestins serien excarcerats. L’esborrany també contempla un increment de l’entrada d’ajuda humanitària a la Franja de Gaza El portaveu del ministeri d’Afers Exteriors de Qatar, Makhed al Ansari, s’ha mostrat “optimista” respecte d’un possible acord perquè aquesta és la primera vegada que “totes dues parts estan d’acord amb les premisses” sobre les quals es negocia. “La reunió a París ha aconseguit consolidar una proposta sobre la taula que ha estat aprovada per la part israeliana i ara tenim una confirmació positiva inicial de Hamàs”, ha afirmat durant una xerrada a la Universitat John Hopkins de Washington. Al Ansari ha reconegut que queda “un camí molt difícil per davant”, però confia que en les pròximes setmanes hi pot haver “bones notícies”. [Identificar-me](/registre/compte/verificat.html?return=aHR0cDovL3d3dy5lbHB1bnRhdnVpLmNhdC9wb2xpdGljYS9hcnRpY2xlLzE3LXBvbGl0aWNhLzIzODE4NzktaGFtYXMtZXhpZ2VpeC1xdWUtbC1pbnRlcmNhbnZpLWRlLXByZXNvbmVycy1pbmNsb2d1aS1saWRlcnMtcGFsZXN0aW5zLmh0bWwjY29tbWVudHM=&msg=34bd8f3599cdc6f6308d40855bdb2a1b). Si ja sou usuari verificat, us heu d'identificar. [Vull ser usuari verificat](/registre/compte/verificat.html?return=aHR0cDovL3d3dy5lbHB1bnRhdnVpLmNhdC9wb2xpdGljYS9hcnRpY2xlLzE3LXBvbGl0aWNhLzIzODE4NzktaGFtYXMtZXhpZ2VpeC1xdWUtbC1pbnRlcmNhbnZpLWRlLXByZXNvbmVycy1pbmNsb2d1aS1saWRlcnMtcGFsZXN0aW5zLmh0bWwjY29tbWVudHM=&msg=34bd8f3599cdc6f6308d40855bdb2a1b). Per escriure un comentari cal ser usuari verificat. [Normes de Participació](/epa/normes-participacio.html).",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Politics",
        "War, Conflict and Unrest",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-02-02T00:11:06.965+02:00",
    "updated": "2024-02-02T00:11:06.965+02:00"
}