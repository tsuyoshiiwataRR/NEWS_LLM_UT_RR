{
    "thread": {
        "uuid": "ee7d6f858ad1eef3813b9f7ebd58b149e029ac36",
        "url": "https://www.unionesarda.it/lunione-in-edicola/blindati-inadeguati-non-scatta-il-blocco-con-la-schiuma-jwk4yv82",
        "site_full": "www.unionesarda.it",
        "site": "unionesarda.it",
        "site_section": "https://www.unionesarda.it/sitemaps/rss",
        "site_categories": [
            "media"
        ],
        "section_title": "L'Unione Sarda.it",
        "title": "Blindati inadeguati, non scatta il blocco con la schiuma - L'Unione Sarda.it",
        "title_full": "Blindati inadeguati, non scatta il blocco con la schiuma - L'Unione Sarda.it",
        "published": "2024-02-02T00:54:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://immagini.unionesarda.it/version/c:MzQ4NDFhYzAtYTY4Yi00:NGFjNTU3NzItNTUzMC00/image.webp?f=16:9",
        "performance_score": 0,
        "domain_rank": 17218,
        "domain_rank_updated": "2024-01-30T12:05:46.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "ee7d6f858ad1eef3813b9f7ebd58b149e029ac36",
    "url": "https://www.unionesarda.it/lunione-in-edicola/blindati-inadeguati-non-scatta-il-blocco-con-la-schiuma-jwk4yv82",
    "ord_in_thread": 0,
    "parent_url": null,
    "author": "@UnioneSarda",
    "published": "2024-02-02T00:54:00.000+02:00",
    "title": "Blindati inadeguati, non scatta il blocco con la schiuma - L'Unione Sarda.it",
    "text": "Tre furgoni tamponati e dati alle fiamme. Sono i portavalori che, due giorni fa, hanno subito l'assalto da parte di un commando armato composto da circa 15 persone. Appartengono al tipo Fiat Ducato, tra i modelli più usati in questo settore, e il cui stemma giaceva tra l'altro sull'asfalto, lungo la statale 131, “estratto” dalla carrozzeria, forse per effetto delle decine di proiettili esplosi dagli Ak 47, i famigerati kalashnikov. Fucili che hanno perforato in particolare la portiera di uno dei blindati.\nLe anomalie\n«È molto difficile – sostiene Andrea Lai, vigilante di professione e appartenente al direttivo Ugl – che la lamiera possa resistere ad armi simili». La taratura del blindato è calibrata per affrontare una portata di fuoco esplosa da armi “normali” mentre quelle usate mercoledì sono da guerra. Visto il successo dell'operazione, messa in pratica con tempismo militare, e che avrebbe portato alla sottrazione di 4 milioni di euro, viene lecito chiedersi se qualche passaggio nella sicurezza sia saltato. E, in particolare, se i mezzi utilizzati siano obsoleti. «Non si può parlare di vecchia o nuova generazione –chiarisce Lai – i furgoni vengono classificati in base ai sistemi di sicurezza e secondo linee guida dettate dalla prefettura». I tre camion erano dotati del sistema spumablock, il cosiddetto “sistema passivo”, che si aziona in automatico appena il mezzo trova un ostacolo o, come è accaduto mercoledì, viene forzato da una sega circolare. In quel momento il sistema getta nel vano dove si trovano i valori una schiuma poliuretanica che si trasforma subito in una sorta di cemento, rendendo impossibile avvicinarsi ai soldi. «È una specie di “blob”, sintetizza la guardia giurata che poi chiarisce: «Non si può disattivare dall'interno». Probabilmente tutto lascia presumere che due giorni fa lo spumablock non abbia funzionato.\nI dubbi\nL'altro elemento che salta all'occhio è come l'autocompattatore messo di traverso sulla strada abbia interrotto la marcia di una massa da diverse tonnellate. «Mancava il rollbar che altre compagnie usano su mezzi più grossi e pesanti per sfondare l'eventuale barriera». Si tratta di una struttura tubolare in acciaio posizionata sul “muso” della vettura e che ha, appunto, l'obiettivo di spazzare via lo sbarramento e “l'effetto sorpresa”. «Che però si potrebbe evitare se, come viene proposto da tempo, ci fosse una staffetta». Una macchina cioè che precede per un km il convoglio e verifica se, lungo la direttrice percorsa, ci siano anomalie avvertendo così i colleghi. In questo caso nove: «Come da prassi, tre per ogni mezzo». Le armi a disposizione delle guardie giurate sono una pistola a testa, di solito una semiautomatica, e, in teoria, un fucile a furgone il quale dispone di apposite bocche di fuoco da cui poter sparare. «Ma non avrebbe avuto senso farlo in questo caso. Il confronto sarebbe stato impari e poi, se avesse funzionato il sistema di sicurezza, il commando non avrebbe potuto prelevare nulla». Rischaire la vita per 1300 euro, tanto è lo stipendio di un vigilante. «Si consideri anche che, una volta fermi, non si ha tempo per reagire». Sulla dinamica dell'evento si dovrebbe poter contare sulle telecamere, obbligatorie, collocate davanti e dietro i mezzi, una scatola nera che le fiamme non dovrebbero aver scalfito. «Il fuoco crea caos e cancella le tracce», conclude Lai. Non tutte, sperano gli investigatori.\nRIPRODUZIONE RISERVATA  \nQuesto contenuto è riservato agli utenti abbonati Per continuare a leggere abbonati o effettua l'accesso se sei già abbonato.\n• Accedi agli articoli premium\n• Sfoglia il quotidiano da tutti i dispositivi\nAbbonati subito Sei già abbonato? Accedi ora\nTre furgoni tamponati e dati alle fiamme. Sono i portavalori che, due giorni fa, hanno subito l'assalto da parte di un commando armato composto da circa 15 persone. Appartengono al tipo Fiat Ducato, tra i modelli più usati in questo settore, e il cui stemma giaceva tra l'altro sull'asfalto, lungo la statale 131, “estratto” dalla carrozzeria, forse per effetto delle decine di proiettili esplosi dagli Ak 47, i famigerati kalashnikov. Fucili che hanno perforato in particolare la portiera di uno dei blindati.\nLe anomalie\n«È molto difficile – sostiene Andrea Lai, vigilante di professione e appartenente al direttivo Ugl – che la lamiera possa resistere ad armi simili». La taratura del blindato è calibrata per affrontare una portata di fuoco esplosa da armi “normali” mentre quelle usate mercoledì sono da guerra. Visto il successo dell'operazione, messa in pratica con tempismo militare, e che avrebbe portato alla sottrazione di 4 milioni di euro, viene lecito chiedersi se qualche passaggio nella sicurezza sia saltato. E, in particolare, se i mezzi utilizzati siano obsoleti. «Non si può parlare di vecchia o nuova generazione –chiarisce Lai – i furgoni vengono classificati in base ai sistemi di sicurezza e secondo linee guida dettate dalla prefettura». I tre camion erano dotati del sistema spumablock, il cosiddetto “sistema passivo”, che si aziona in automatico appena il mezzo trova un ostacolo o, come è accaduto mercoledì, viene forzato da una sega circolare. In quel momento il sistema getta nel vano dove si trovano i valori una schiuma poliuretanica che si trasforma subito in una sorta di cemento, rendendo impossibile avvicinarsi ai soldi. «È una specie di “blob”, sintetizza la guardia giurata che poi chiarisce: «Non si può disattivare dall'interno». Probabilmente tutto lascia presumere che due giorni fa lo spumablock non abbia funzionato.\nI dubbi\nL'altro elemento che salta all'occhio è come l'autocompattatore messo di traverso sulla strada abbia interrotto la marcia di una massa da diverse tonnellate. «Mancava il rollbar che altre compagnie usano su mezzi più grossi e pesanti per sfondare l'eventuale barriera». Si tratta di una struttura tubolare in acciaio posizionata sul “muso” della vettura e che ha, appunto, l'obiettivo di spazzare via lo sbarramento e “l'effetto sorpresa”. «Che però si potrebbe evitare se, come viene proposto da tempo, ci fosse una staffetta». Una macchina cioè che precede per un km il convoglio e verifica se, lungo la direttrice percorsa, ci siano anomalie avvertendo così i colleghi. In questo caso nove: «Come da prassi, tre per ogni mezzo». Le armi a disposizione delle guardie giurate sono una pistola a testa, di solito una semiautomatica, e, in teoria, un fucile a furgone il quale dispone di apposite bocche di fuoco da cui poter sparare. «Ma non avrebbe avuto senso farlo in questo caso. Il confronto sarebbe stato impari e poi, se avesse funzionato il sistema di sicurezza, il commando non avrebbe potuto prelevare nulla». Rischaire la vita per 1300 euro, tanto è lo stipendio di un vigilante. «Si consideri anche che, una volta fermi, non si ha tempo per reagire». Sulla dinamica dell'evento si dovrebbe poter contare sulle telecamere, obbligatorie, collocate davanti e dietro i mezzi, una scatola nera che le fiamme non dovrebbero aver scalfito. «Il fuoco crea caos e cancella le tracce», conclude Lai. Non tutte, sperano gli investigatori.\nRIPRODUZIONE RISERVATA  \n© Riproduzione riservata",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Disaster and Accident",
        "Crime, Law and Justice",
        "War, Conflict and Unrest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-02-02T02:14:56.087+02:00",
    "updated": "2024-02-02T02:14:56.087+02:00"
}