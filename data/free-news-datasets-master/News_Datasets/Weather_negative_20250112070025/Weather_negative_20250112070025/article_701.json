{
    "thread": {
        "uuid": "9ae59868bea6bd0dd95a186d2f1c54fcd4aad7d2",
        "url": "https://www.prealpina.it/pages/maltempo-in-arrivo-rovesci-e-temporali-al-sud-362257.html",
        "site_full": "www.prealpina.it",
        "site": "prealpina.it",
        "site_section": "https://prealpina.it",
        "site_categories": [
            "tech",
            "top_news_it",
            "top_news"
        ],
        "section_title": "La Prealpina - Quotidiano storico di Varese, Altomilanese e Vco.",
        "title": "Maltempo: in arrivo rovesci e temporali al Sud | La Prealpina - Quotidiano storico di Varese, Altomilanese e Vco.",
        "title_full": "Maltempo: in arrivo rovesci e temporali al Sud | La Prealpina - Quotidiano storico di Varese, Altomilanese e Vco.",
        "published": "2024-12-13T02:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.prealpina.it/uploads/spareparts/2024/12/13/pagina_362257/a3109cc71dcb332b60f8c17bd938b3b0_675c52fa5d290.jpg",
        "performance_score": 0,
        "domain_rank": 145980,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "9ae59868bea6bd0dd95a186d2f1c54fcd4aad7d2",
    "url": "https://www.prealpina.it/pages/maltempo-in-arrivo-rovesci-e-temporali-al-sud-362257.html",
    "ord_in_thread": 0,
    "parent_url": null,
    "author": "ANSA",
    "published": "2024-12-13T02:00:00.000+02:00",
    "title": "Maltempo: in arrivo rovesci e temporali al Sud | La Prealpina - Quotidiano storico di Varese, Altomilanese e Vco.",
    "text": "ROMA\nMaltempo: in arrivo rovesci e temporali al Sud\n(ANSA) - ROMA, 13 DIC - Un sistema perturbato sta\nraggiungendo le regioni peninsulari dell'Italia apportando\nprecipitazioni sparse anche temporalesche specialmente in area\ntirrenica. Tra la sera di oggi e la giornata di domani, è attesa\nuna fase di spiccata instabilità in particolare sulla Campania,\nin estensione ai settori tirrenici di Basilicata e Calabria\nsettentrionale.\nSulla base delle previsioni disponibili, il Dipartimento\ndella Protezione Civile d'intesa con le regioni coinvolte - alle\nquali spetta l'attivazione dei sistemi di protezione civile nei\nterritori interessati - ha emesso un avviso di condizioni\nmeteorologiche avverse. In dettaglio, dalla serata di oggi si\nprevedono precipitazioni sparse, anche a carattere di rovescio o\ntemporale, sulla Campania, in estensione dalle prime ore di\ndomani, sabato 14 dicembre, ai settori tirrenici di Basilicata e\nCalabria settentrionale.\nI fenomeni saranno accompagnati da rovesci di forte\nintensità, frequente attività elettrica e forti raffiche di\nvento. Sulla base dei fenomeni previsti e in atto è stata\nvalutata per la giornata di domani, sabato 14 dicembre, allerta\ngialla su Umbria, Lazio, Puglia e settori di Campania,\nBasilicata e Calabria. (ANSA).\n© Riproduzione Riservata",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T18:39:10.927+02:00",
    "updated": "2024-12-13T18:39:10.927+02:00"
}