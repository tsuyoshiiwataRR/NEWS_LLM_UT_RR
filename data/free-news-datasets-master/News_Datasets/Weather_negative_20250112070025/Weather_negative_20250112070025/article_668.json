{
    "thread": {
        "uuid": "cb5384c7d4ebec86ea267bfd940feb4928f52d49",
        "url": "https://www.blitzquotidiano.it/societa/che-tempo-fara-nel-weekend-forti-piogge-e-nevicate-le-regioni-coinvolte-3673366",
        "site_full": "www.blitzquotidiano.it",
        "site": "blitzquotidiano.it",
        "site_section": "https://www.blitzquotidiano.it",
        "site_categories": [
            "media"
        ],
        "section_title": "homepage - Blitzquotidiano.it",
        "title": "Che tempo farà nel weekend? Forti piogge e nevicate, le Regioni coinvolte",
        "title_full": "Che tempo farà nel weekend? Forti piogge e nevicate, le Regioni coinvolte",
        "published": "2024-12-13T14:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 39574,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "cb5384c7d4ebec86ea267bfd940feb4928f52d49",
    "url": "https://www.blitzquotidiano.it/societa/che-tempo-fara-nel-weekend-forti-piogge-e-nevicate-le-regioni-coinvolte-3673366",
    "ord_in_thread": 0,
    "parent_url": null,
    "author": "Filippo Limoncelli",
    "published": "2024-12-13T14:00:00.000+02:00",
    "title": "Che tempo farà nel weekend? Forti piogge e nevicate, le Regioni coinvolte",
    "text": "Una perturbazione in arrivo provocherà forti piogge, nevicate e un generale peggioramento delle condizioni atmosferiche, coinvolgendo numerose regioni italiane. La causa di questo cambiamento repentino è il transito di masse d’aria fredda provenienti dal Nord Europa, che alimentano una vasta circolazione ciclonica nel Mediterraneo.\nAttualmente, il vortice depressionario si trova sopra la Spagna e sta influenzando l’Italia con piogge e temporali. Un secondo nucleo ciclonico si sta formando nei pressi delle Isole Baleari, diretto verso l’Italia. I primi effetti si sono già fatti sentire il 12 dicembre, in particolare su Sardegna e Sicilia, e ora si avvicinano le regioni tirreniche e il Nordovest, soprattutto basso Piemonte e Liguria di Ponente.\nLe previsioni per le prossime ore Nel corso delle prossime ore, la perturbazione proseguirà il suo movimento verso est, estendendo il maltempo su gran parte del Paese. La mattinata di venerdì 13 dicembre sarà caratterizzata da nubi dense, piogge sparse e possibili temporali, che si sposteranno dalla Sardegna verso la Toscana, il Lazio, l’Umbria e successivamente verso la Campania. Piogge persistenti si registreranno anche sulla Liguria di Ponente e sul basso Piemonte.\nLa fase di maltempo più marcata si registrerà nel pomeriggio e in serata, con piogge diffuse al Centro, soprattutto su Lazio e Toscana. La serata porterà un peggioramento anche al Nord, con fenomeni intensi nella Valle Padana centrale e orientale. Nel Sud, invece, il tempo resterà asciutto, con condizioni più miti.\nLa perturbazione porterà anche un ritorno della neve. Le precipitazioni nevose saranno più significative sulle zone montuose: sui rilievi del Nord, le nevicate saranno sporadiche, mentre sulla dorsale appenninica settentrionale e centrale, i fiocchi scenderanno già da 800/900 metri di quota, con accumuli fino a 1400/1500 metri nelle zone centrali.\nChe tempo farà nel weekend? Forti piogge e nevicate, le Regioni coinvolte (foto ANSA) – Blitz quotidiano Che tempo farà nel weekend Il maltempo si protrarrà per gran parte del weekend, concentrandosi soprattutto sulle regioni tirreniche del Centro e parte del Sud, con piogge che potrebbero intensificarsi.\nIl Dipartimento della Protezione Civile ha emesso un avviso di condizioni meteorologiche avverse . Per il 13 dicembre è stata valutata un’allerta gialla per il Lazio, la Campania, la Basilicata, la Sicilia e la Sardegna, a causa dei fenomeni meteo intensi previsti nelle prossime ore. Il vortice ciclonico che ha interessato l’Italia nei giorni scorsi sta tornando, quindi è necessario prestare attenzione.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": [
            {
                "name": "Isole Baleari",
                "sentiment": "none"
            },
            {
                "name": "Mediterraneo",
                "sentiment": "none"
            },
            {
                "name": "Nord Europa",
                "sentiment": "none"
            },
            {
                "name": "Sardegna",
                "sentiment": "none"
            },
            {
                "name": "Toscana",
                "sentiment": "none"
            },
            {
                "name": "Liguria",
                "sentiment": "none"
            },
            {
                "name": "Sicilia",
                "sentiment": "none"
            },
            {
                "name": "Spagna",
                "sentiment": "none"
            },
            {
                "name": "Umbri",
                "sentiment": "none"
            },
            {
                "name": "Lazio",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T17:58:03.456+02:00",
    "updated": "2024-12-13T17:58:03.456+02:00"
}