{
    "thread": {
        "uuid": "44f2deae5afb90b27035a836ddaac760e6f510d4",
        "url": "https://www.ilmeteo.it/notizie/allerta-meteo-avviso-della-protezione-civile-su-6-regioni-in-arrivo-piogge-e-temporali-anche-forti-164215",
        "site_full": "www.ilmeteo.it",
        "site": "ilmeteo.it",
        "site_section": "https://ilmeteo.it/notizie",
        "site_categories": [
            "media"
        ],
        "section_title": "Meteo - Notizie Meteo in tempo reale &raquo; ILMETEO.it",
        "title": "Allerta Meteo, avviso della Protezione Civile su 6 regioni: in arrivo Piogge e Temporali anche forti",
        "title_full": "Allerta Meteo, avviso della Protezione Civile su 6 regioni: in arrivo Piogge e Temporali anche forti",
        "published": "2024-12-13T17:42:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ilmeteo.it/portale/files/giornale/allertameteogiallaoggi-131224.jpg",
        "performance_score": 0,
        "domain_rank": 15404,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "44f2deae5afb90b27035a836ddaac760e6f510d4",
    "url": "https://www.ilmeteo.it/notizie/allerta-meteo-avviso-della-protezione-civile-su-6-regioni-in-arrivo-piogge-e-temporali-anche-forti-164215",
    "ord_in_thread": 0,
    "parent_url": null,
    "author": "Marco Castelli",
    "published": "2024-12-13T17:42:00.000+02:00",
    "title": "Allerta Meteo, avviso della Protezione Civile su 6 regioni: in arrivo Piogge e Temporali anche forti",
    "text": "Sulla base delle previsioni disponibili, il Dipartimento della Protezione Civile d’intesa con le regioni coinvolte, alle quali spetta l’attivazione dei sistemi di protezione civile nei territori interessati, ha emesso un avviso di condizioni meteorologiche avverse. I fenomeni meteo, impattando sulle diverse aree del Paese, potrebbero determinare delle criticità idrogeologiche e idrauliche che sono riportate, in una sintesi nazionale, nel bollettino nazionale di criticità e di allerta consultabile sul sito del Dipartimento (\n[www.protezionecivile.gov.it](https://www.protezionecivile.gov.it/it/))\nIn dettaglio, dalla serata di venerdì 13 dicembre, si prevedono precipitazioni sparse, anche a carattere di rovescio o temporale, sulla Campania, in estensione dalle prime ore di sabato 14 dicembre, ai settori tirrenici di Basilicata e Calabria settentrionale. I fenomeni saranno accompagnati da rovesci di forte intensità, frequente attività elettrica e forti raffiche di vento.\nSulla base dei fenomeni previsti e in atto è stata valutata per la giornata di sabato 14 dicembre, allerta gialla su Umbria, Lazio, Puglia e settori di Campania, Basilicata e Calabria.\nIl quadro meteorologico e delle criticità previste sull’Italia è aggiornato quotidianamente in base alle nuove previsioni e all’evolversi dei fenomeni, ed è disponibile sul sito del Dipartimento della Protezione Civile (www.protezionecivile.gov.it), insieme alle norme generali di comportamento da tenere in caso di maltempo. Le informazioni sui livelli di allerta regionali, sulle criticità specifiche che potrebbero riguardare i singoli territori e sulle azioni di prevenzione adottate sono gestite dalle strutture territoriali di protezione civile, in contatto con le quali il Dipartimento seguirà l’evolversi della situazione.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Environment"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [
        "https://www.protezionecivile.gov.it/it/",
        "https://www.protezionecivile.gov.it/it",
        "https://protezionecivile.gov.it/it/"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T19:25:23.109+02:00",
    "updated": "2024-12-13T19:25:23.109+02:00"
}