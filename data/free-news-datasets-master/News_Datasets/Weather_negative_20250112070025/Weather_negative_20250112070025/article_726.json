{
    "thread": {
        "uuid": "c5fa56f6e019c074ffdfc183256da44b02dd1e96",
        "url": "https://www.meteoweb.eu/2024/12/allerta-meteo-protezione-civile-14-dicembre-2/1001714180",
        "site_full": "www.meteoweb.eu",
        "site": "meteoweb.eu",
        "site_section": "https://www.meteoweb.eu",
        "site_categories": [
            "media",
            "top_news_it",
            "top_news"
        ],
        "section_title": "MeteoWeb | Previsioni Meteo, Terremoti e Notizie di Scienza",
        "title": "Allerta Meteo Protezione Civile, piogge e temporali in arrivo al Sud",
        "title_full": "Allerta Meteo Protezione Civile, piogge e temporali in arrivo al Sud",
        "published": "2024-12-13T18:36:00.000+02:00",
        "replies_count": 0,
        "participants_count": 1,
        "site_type": "news",
        "country": "GB",
        "main_image": "",
        "performance_score": 0,
        "domain_rank": 44836,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "c5fa56f6e019c074ffdfc183256da44b02dd1e96",
    "url": "https://www.meteoweb.eu/2024/12/allerta-meteo-protezione-civile-14-dicembre-2/1001714180",
    "ord_in_thread": 0,
    "parent_url": null,
    "author": "Beatrice Raso",
    "published": "2024-12-13T18:36:00.000+02:00",
    "title": "Allerta Meteo Protezione Civile, piogge e temporali in arrivo al Sud",
    "text": "Un sistema perturbato sta raggiungendo le nostre regioni peninsulari apportando precipitazioni sparse anche temporalesche specialmente in area tirrenica. Tra la sera di oggi e la giornata di domani, è attesa una fase di spiccata instabilità in particolare sulla Campania, in estensione ai settori tirrenici di Basilicata e Calabria settentrionale. Sulla base delle previsioni disponibili, il Dipartimento della Protezione Civile d’intesa con le regioni coinvolte – alle quali spetta l’attivazione dei sistemi di protezione civile nei territori interessati – ha emesso un avviso di condizioni meteorologiche avverse. I fenomeni meteo, impattando sulle diverse aree del Paese, potrebbero determinare delle criticità idrogeologiche e idrauliche che sono riportate, in una sintesi nazionale, nel bollettino nazionale di criticità e di allerta consultabile sul sito del Dipartimento.\nIn dettaglio, dalla serata di oggi, venerdì 13 dicembre, si prevedono precipitazioni sparse, anche a carattere di rovescio o temporale, sulla Campania, in estensione dalle prime ore di domani, sabato 14 dicembre, ai settori tirrenici di Basilicata e Calabria settentrionale.\nI fenomeni saranno accompagnati da rovesci di forte intensità, frequente attività elettrica e forti raffiche di vento.\nSulla base dei fenomeni previsti e in atto è stata valutata per la giornata di domani, sabato 14 dicembre, allerta gialla su Umbria, Lazio, Puglia e settori di Campania, Basilicata e Calabria.\nIl quadro meteorologico e delle criticità previste sull’Italia è aggiornato quotidianamente in base alle nuove previsioni e all’evolversi dei fenomeni, ed è disponibile sul sito del Dipartimento della Protezione Civile, insieme alle norme generali di comportamento da tenere in caso di maltempo. Le informazioni sui livelli di allerta regionali, sulle criticità specifiche che potrebbero riguardare i singoli territori e sulle azioni di prevenzione adottate sono gestite dalle strutture territoriali di protezione civile, in contatto con le quali il Dipartimento seguirà l’evolversi della situazione.\nBollettino di Vigilanza Meteorologica Nazionale per il 13 dicembre 2024\nPrecipitazioni:\n– sparse, anche a carattere di rovescio o temporale, sulla Campania centro-settentrionale, con quantitativi cumulati moderati;\n– sparse, anche a carattere di rovescio o temporale, su Lazio meridionale e Molise centro-occidentale, con quantitativi cumulati puntualmente moderati;\n– isolate, anche a carattere di rovescio o temporale, su resto di Campania, Molise e regioni del Centro peninsulare e su Sicilia occidentale ed orientale, Calabria meridionale e centrale ionica, Puglia settentrionale, Emilia-Romagna, settori sud-orientali di Veneto e Piemonte e Liguria di levante, con quantitativi cumulati generalmente deboli, fino a localmente moderati su Romagna, Toscana orientale e meridionale, Lazio settentrionale e orientale, Umbria, Marche, settori montuosi dell’Abruzzo, resto del Molise, Puglia settentrionale, Campania orientale e Sicilia occidentale e nord-orientale ionica.\nNevicate: al di sopra dei 500-700 m sui settori appenninici di Liguria, Emilia e Toscana settentrionale, con apporti al suolo generalmente deboli.\nVisibilità : nessun fenomeno di rilievo.\nTemperature : in sensibile diminuzione sulla Toscana ed Emilia-Romagna e in sensibile aumento sulla Sardegna.\nVenti : localmente forti dai quadranti settentrionali sulla Liguria e dai quadranti meridionali su Sicilia, Calabria, settori adriatici e sui settori tirrenici dove in serata tenderanno a ruotare da sud.\nMari: molto mossi il Mar Ligure settore di Ponente, il Tirreno e lo Stretto di Sicilia.\nBollettino di Vigilanza Meteorologica Nazionale per il 14 dicembre 2024\nPrecipitazioni:\n– sparse, anche a carattere di rovescio o temporale, su Campania centro-meridionale, Basilicata occidentale e Calabria settentrionale tirrenica, con quantitativi cumulati generalmente moderati;\n– da isolate a sparse, anche a carattere di rovescio o temporale, sulle restanti zone di Campania, Basilicata e Calabria, e su Puglia, Sicilia centrale tirrenica e nord-orientale, Toscana e settori costieri del Lazio, con quantitativi cumulati generalmente deboli, fino a puntualmente moderati su Puglia centro-meridionale, Calabria centrale tirrenica, settori costieri di Campania settentrionale, Lazio centro-meridionale e Toscana meridionale;\n– da isolate a sparse, anche a carattere di rovescio o temporale, nella seconda parte della giornata, su Romagna, Umbria, Marche, Sardegna, rimanenti settori del Lazio e settori occidentali di Abruzzo e Molise, con quantitativi cumulati generalmente deboli, fino a puntualmente moderati su Romagna, Umbria, Marche settentrionali e rimanenti settori del Lazio meridionale ed orientale.\nVisibilità : nessun fenomeno di rilievo.\nTemperature : in sensibile aumento nei valori minimi su Nord-Est e Puglia e nei valori massimi al Sud.\nVenti : forti meridionali su Calabria e Puglia, in rotazione da Ovest; tendenti a forti nord-occidentali sulla Sardegna, in estensione alle coste tirreniche centro-meridionali.\nMari: molto mossi lo Ionio e l’Adriatico meridionale, in estensione ai restanti settori adriatici; tendenti a molto mossi il Mar di Sardegna e il Tirreno centro-meridionale.\nBollettino di Vigilanza Meteorologica Nazionale per il 15 dicembre 2024\nPrecipitazioni:\n– sparse, anche a carattere di rovescio o temporale, su Sicilia settentrionale e Calabria centro-meridionale tirrenica, con quantitativi cumulati moderati;\n– da isolate a sparse, anche a carattere di rovescio o temporale, su Sardegna occidentale, settori costieri di Abruzzo meridionale e Molise, Puglia orientale, Campania meridionale, Basilicata occidentale e resto di Calabria, con quantitativi cumulati deboli, fino a puntualmente moderati su Sardegna occidentale e settori costieri di Abruzzo meridionale, Molise e Puglia settentrionale.\nVisibilità : nessun fenomeno di rilievo.\nTemperature : in generale sensibile diminuzione nei valori minimi; massime in sensibile aumento sul Nord-Ovest e in sensibile diminuzione su Molise e Sud.\nVenti : dai quadranti settentrionali, da forti a burrasca sulla Sardegna, forti sui settori tirrenici centro-meridionali con tendenza a ruotare da Est e ad intensificare sui settori adriatici centrali e tutto il Sud.\nMari: da molto mosso ad agitato il Mar di Sardegna. Molto mossi tutti i restanti bacini tirrenici centro-occidentali e meridionali e localmente l’Adriatico centro-meridionale.\nPer monitorare nel modo migliore possibile la situazione meteo in tempo reale, di seguito forniamo un elenco delle pagine con tutte le informazioni utili per seguire il nowcasting meteorologico minuto per minuto: Di seguito i link per l’accesso diretto alle pagine con le previsioni meteo, particolarmente accurate nei dettagli, per le aree geografiche d’Italia (link sempre raggiungibili anche dal Menù in alto in tutte le pagine del sito):\nLe Previsioni Meteo Regione per Regione:",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Environment"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [
            {
                "name": "Dipartimento della Protezione Civile",
                "sentiment": "none"
            }
        ],
        "locations": [
            {
                "name": "Calabria settentrionale",
                "sentiment": "none"
            },
            {
                "name": "Basilicata",
                "sentiment": "none"
            },
            {
                "name": "Campania",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T19:12:17.956+02:00",
    "updated": "2024-12-13T19:12:17.956+02:00"
}