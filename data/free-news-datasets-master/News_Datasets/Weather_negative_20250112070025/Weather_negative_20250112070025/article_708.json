{
    "thread": {
        "uuid": "7b852549d4e6f5260dd0165a54a5e3e0af196c46",
        "url": "https://www.larena.it/news/italia/maltempo-in-arrivo-rovesci-e-temporali-al-sud-1.12526533",
        "site_full": "www.larena.it",
        "site": "larena.it",
        "site_section": "https://www.larena.it/spazio-lettori",
        "site_categories": [
            "media",
            "top_news_it",
            "top_news"
        ],
        "section_title": "News e Notizie di Verona | L'Arena - Il Giornale di Verona",
        "title": "Maltempo: in arrivo rovesci e temporali al Sud | L'Arena",
        "title_full": "Maltempo: in arrivo rovesci e temporali al Sud | L'Arena",
        "published": "2024-12-13T16:28:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://gfx.larena.it/image/contentid/policy:1.12526534:1734104113/image.jpg?f=16x9&amp;h=450&amp;w=800&amp;$p$f$h$w=7061f55",
        "performance_score": 0,
        "domain_rank": 42999,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "7b852549d4e6f5260dd0165a54a5e3e0af196c46",
    "url": "https://www.larena.it/news/italia/maltempo-in-arrivo-rovesci-e-temporali-al-sud-1.12526533",
    "ord_in_thread": 0,
    "parent_url": null,
    "author": "Società Athesis S.p.A.",
    "published": "2024-12-13T16:28:00.000+02:00",
    "title": "Maltempo: in arrivo rovesci e temporali al Sud | L'Arena",
    "text": "ROMA, 13 DIC - Un sistema perturbato sta raggiungendo le regioni peninsulari dell'Italia apportando precipitazioni sparse anche temporalesche specialmente in area tirrenica. Tra la sera di oggi e la giornata di domani, è attesa una fase di spiccata instabilità in particolare sulla Campania, in estensione ai settori tirrenici di Basilicata e Calabria settentrionale. Sulla base delle previsioni disponibili, il Dipartimento della Protezione Civile d'intesa con le regioni coinvolte - alle quali spetta l'attivazione dei sistemi di protezione civile nei territori interessati - ha emesso un avviso di condizioni meteorologiche avverse. In dettaglio, dalla serata di oggi si prevedono precipitazioni sparse, anche a carattere di rovescio o temporale, sulla Campania, in estensione dalle prime ore di domani, sabato 14 dicembre, ai settori tirrenici di Basilicata e Calabria settentrionale. I fenomeni saranno accompagnati da rovesci di forte intensità, frequente attività elettrica e forti raffiche di vento. Sulla base dei fenomeni previsti e in atto è stata valutata per la giornata di domani, sabato 14 dicembre, allerta gialla su Umbria, Lazio, Puglia e settori di Campania, Basilicata e Calabria..",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T18:44:41.533+02:00",
    "updated": "2024-12-13T18:44:41.533+02:00"
}