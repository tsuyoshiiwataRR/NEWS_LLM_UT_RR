{
    "thread": {
        "uuid": "a16593c5630271fb712f6d28991559327eeb8ba4",
        "url": "https://www.tgcom24.mediaset.it/cronaca/roma-nubifragio-caos_91416921-202402k.shtml",
        "site_full": "www.tgcom24.mediaset.it",
        "site": "mediaset.it",
        "site_section": "https://www.tgcom24.mediaset.it",
        "site_categories": [
            "media"
        ],
        "section_title": "TGCOM24 | News, Ultime Notizie, Video e Foto in tempo reale",
        "title": "Nubifragio a Roma, traffico in tilt e caos in città | Paura a Ciampino per un atterraggio \\\"da incubo\\\"",
        "title_full": "Nubifragio a Roma, traffico in tilt e caos in città | Paura a Ciampino per un atterraggio \\\"da incubo\\\"",
        "published": "2024-12-13T22:16:00.000+02:00",
        "replies_count": 0,
        "participants_count": 0,
        "site_type": "news",
        "country": "",
        "main_image": "https://img-api.cloud.mediaset.net/api/images/kn/v1/image_main/1200/675/91417114?r=9",
        "performance_score": 0,
        "domain_rank": 4674,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 26,
                "comments": 0,
                "shares": 5
            },
            "vk": {
                "shares": 0
            }
        }
    },
    "uuid": "a16593c5630271fb712f6d28991559327eeb8ba4",
    "url": "https://www.tgcom24.mediaset.it/cronaca/roma-nubifragio-caos_91416921-202402k.shtml",
    "ord_in_thread": 0,
    "parent_url": null,
    "author": null,
    "published": "2024-12-13T22:16:00.000+02:00",
    "title": "Nubifragio a Roma, traffico in tilt e caos in città | Paura a Ciampino per un atterraggio \\\"da incubo\\\"",
    "text": "A causa del forte maltempo un Boeing 777 in arrivo da Dubai è stato deviato su Ciampino con un atterraggio da brividi: molti passaggeri sono stati male\n© ansa\nTraffico in tilt, disagi e caos. Un violento nubifragio si è abbattuto in serata su Roma mandando in paralisi molte delle principali arterie stradali, già in difficoltà a causa dello sciopero dei mezzi pubblici. Diverse strade si sono allagate, in particolare nell'area sud della Capitale. Segnalati anche incidenti stradali e auto ferme. Particolarmente caotica la situazione nel centro storico, tra Colosseo, Circo Massimo e lungotevere, ma anche nell'area nord-ovest della città.\nOdissea per i passeggeri a bordo di un Boeing 777 della Emirates il cui arrivo a Roma era previsto per le 18:45. A causa del forte maltempo che imperversa sulla Capitale, il volo è stato deviato su Ciampino con un atterraggio, riferiscono alcuni passeggeri, \"da incubo\". Il volo si trova ancora a Ciampino in attesa del rifornimento di carburante necessario per ritornare sullo scalo di Fiumicino e atterrare, infine, al Leonardo da Vinci come previsto. \"Siamo bloccati sulla pista - riferiscono alcuni passeggeri -, in attesa di poter ripartire. C'è forte disagio, soprattutto per l'atterraggio che è stato da brividi, c'è chi è stato male di stomaco\".",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Social Issue"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T23:52:53.899+02:00",
    "updated": "2024-12-13T23:52:53.899+02:00"
}