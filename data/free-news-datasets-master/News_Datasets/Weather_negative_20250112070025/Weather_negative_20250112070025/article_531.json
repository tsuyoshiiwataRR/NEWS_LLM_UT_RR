{
    "thread": {
        "uuid": "258337f2898d5c98ee3e27ca007b309363c7508e",
        "url": "https://www.meteo.it/notizie/maltempo-usa-bufere-di-neve-nello-stato-di-new-york-8d2078b2",
        "site_full": "www.meteo.it",
        "site": "meteo.it",
        "site_section": "http://www.meteo.it",
        "site_categories": [
            "media"
        ],
        "section_title": "Previsioni Meteo: le previsioni del tempo in Italia live | METEO.IT",
        "title": "Maltempo Usa, bufere di neve nello stato di New York: le immagini",
        "title_full": "Maltempo Usa, bufere di neve nello stato di New York: le immagini",
        "published": "2024-12-13T13:32:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://w-content.meteosuper.it/2024/12/photo-collage.png--35-.jpg",
        "performance_score": 0,
        "domain_rank": 66614,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "258337f2898d5c98ee3e27ca007b309363c7508e",
    "url": "https://www.meteo.it/notizie/maltempo-usa-bufere-di-neve-nello-stato-di-new-york-8d2078b2",
    "ord_in_thread": 0,
    "parent_url": null,
    "author": "@wwwmeteoit",
    "published": "2024-12-13T13:32:00.000+02:00",
    "title": "Maltempo Usa, bufere di neve nello stato di New York: le immagini",
    "text": "Maltempo Usa, bufere di neve nello stato di New York: le immagini\n[Clima](/notizie/tag/clima)13 Dicembre 2024 - ore 12:32 - Redatto da Meteo.it\n[Clima](/notizie/tag/clima)13 Dicembre 2024 - ore 12:32 - Redatto da Meteo.it\nUna tempesta di neve ha travolto lo stato di New York. Con l'arrivo dell'inverno a New York è arrivata anche la neve che è caduta davvero copiosa. Basti pensare che nelle nelle aree attorno a Buffalo, New York, si sono registrati 30 pollici di neve, circa 76,2 cm. La situazione.\nNeve nello stato di New York: scatta lo stato di emergenza in una dozzina di contee\nL'inverno è arrivato a New York e questo significa tanta neve con diversi stati e contee in emergenza. Una bufera di neve nelle ultime ore ha fatto registrare di più di 30 pollici di neve (76 cm) nelle aree attorno a Buffalo, New York provocando uno stato di emergenza in almeno una dozzina di contee. Non solo, danni e disagi anche alla circolazione con il blocco del traffico e tantissimi automobilisti bloccati sulle strade.\nIn alcune parti di New York sono già caduti più di due piedi di neve (60 cm), con fino a 3 piedi di neve in diverse aree. La bufera di neve ha fatto scattare una serie di allerte meteo nello stato di New York, a cominciare dalla contea di Monroe dove è stato emesso lo stato di emergenza per le zone più colpite. Intanto, vista l'allerta meteo, le scuole sono state chiuse a causa della neve e dei forti venti che hanno causato anche restrizioni sulle strade, inclusa una parte della New York State Thruway.\nAllarme neve nello stato di New York: dalla Pennsylvania a Buffalo\nLa tempesta di neve ha colpito anche i Grandi Laghi con forti venti e forti nevicate che hanno portato a condizioni di viaggio pericolose e alla dichiarazione dello stato di emergenza in alcune parti dello stato di New York. Kathy Hochul, la governatrice di New York, su X ha emesso uno stato di emergenza in diverse contee, tra cui le contee di Jefferson ed Erie, a causa dei piedi di neve aggiuntiva previsti per il resto della settimana.\n\"I nostri primi soccorritori e le squadre di emergenza sono sul campo pronti ad affrontare questa tempesta\", ha scritto Hochul in un post su X, \"esorto i newyorkesi a prendere precauzioni per rimanere al sicuro\". La neve è caduta anche in diverse zone della Pennsylvania, con diverse comunità che hanno già raccolto più di 2 piedi di neve. Anche il governatore della Pennsylvania Josh Shapiro con un post condiviso su X ha invitato alla massima prudenza: \"State attenti là fuori\". Anche il sindaco di Buffalo ha incoraggiato i residenti a rimanere a casa mentre le forti nevicate hanno ricoperto le zone meridionali dell'area.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Environment"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": [
            {
                "name": "New York",
                "sentiment": "none"
            },
            {
                "name": "Buffalo",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T15:11:41.558+02:00",
    "updated": "2024-12-13T15:11:41.558+02:00"
}