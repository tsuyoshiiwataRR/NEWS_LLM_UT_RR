{
    "thread": {
        "uuid": "4c874ff3ef49bb34967e49b30d380c1ea46f46ea",
        "url": "https://www.ildolomiti.it/cronaca/2024/meteo-con-il-fine-settimana-arriva-una-breve-finestra-di-instabilita-leggere-nevicate-in-arrivo-fino-agli-800-metri-di-quota",
        "site_full": "www.ildolomiti.it",
        "site": "ildolomiti.it",
        "site_section": "http://www.ildolomiti.it/rss.xml",
        "site_categories": [
            "media",
            "top_news_it",
            "top_news"
        ],
        "section_title": "Il Dolomiti RSS",
        "title": "Meteo, con il fine settimana arriva una (breve) finestra di instabilità: leggere nevicate in arrivo fino agli 800 metri di quota",
        "title_full": "Meteo, con il fine settimana arriva una (breve) finestra di instabilità: leggere nevicate in arrivo fino agli 800 metri di quota",
        "published": "2024-12-13T17:18:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://cdn.ildolomiti.it/s3fs-public/styles/opengraph/public/articoli/2024/12/vsdsdvsvdsvdvsd.png?itok=Eg3UrhLs",
        "performance_score": 0,
        "domain_rank": 98261,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "4c874ff3ef49bb34967e49b30d380c1ea46f46ea",
    "url": "https://www.ildolomiti.it/cronaca/2024/meteo-con-il-fine-settimana-arriva-una-breve-finestra-di-instabilita-leggere-nevicate-in-arrivo-fino-agli-800-metri-di-quota",
    "ord_in_thread": 0,
    "parent_url": null,
    "author": "F.S.",
    "published": "2024-12-13T17:18:00.000+02:00",
    "title": "Meteo, con il fine settimana arriva una (breve) finestra di instabilità: leggere nevicate in arrivo fino agli 800 metri di quota",
    "text": "Meteo, con il fine settimana arriva una (breve) finestra di instabilità: leggere nevicate in arrivo fino agli 800 metri di quota\nNella giornata di domani (sabato 14 dicembre) l'alta pressione tenderà a cedere: una lieve saccatura, dicono gli esperti di Meteotrentino, transiterà sulle Alpi con effetti modesti sul territorio provinciale. Da lunedì una vasta area anticiclonica si instaurerà sull'Europa occidentale determinando una fase di tempo stabile\nTRENTO. Una breve finestra di instabilità nella giornata di sabato (14 dicembre), seguita da un miglioramento e poi da una vasta area anticiclonica, che caratterizzerà l'inizio della prossima settimana determinando una fase di tempo stabile. Sono queste le previsioni per i prossimi giorni degli esperti di Meteotrentino, che ribadiscono come l'alta pressione tenda in questa fase a cedere con il passaggio, domani, di una lieve saccatura sulle Alpi.\nCome detto, gli effetti per il territorio provinciale saranno comunque modesti: la giornata inizierà infatti coperta con precipitazioni sparse, deboli o debolissime, nelle notte e al mattino, nevose oltre gli 800 metri circa. Nel pomeriggio è già prevista qualche schiarita e a seguire la notte sarà serena. Temperature minime in aumento, massime in diminuzione.\nA seguire, domenica, si prevede tempo soleggiato, con minime nuovamente in calo e massime stazionarie o in contenuto aumento. Fino a mercoledì della prossima settimana le condizioni meteo in Provincia saranno stabili, con tempo prevalentemente soleggiato con aumento delle temperature che, specie nei valori massimi e in montagna, si porteranno sopra la media.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": [
            {
                "name": "Europa occidentale",
                "sentiment": "none"
            },
            {
                "name": "Meteotrentino",
                "sentiment": "none"
            },
            {
                "name": "Alpi",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T20:34:03.639+02:00",
    "updated": "2024-12-13T20:34:03.639+02:00"
}