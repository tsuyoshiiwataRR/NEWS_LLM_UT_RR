{
    "thread": {
        "uuid": "f248e6db8e5b5ad44d796ec45c99c39a9f6bb6fa",
        "url": "https://www.corriere.it/cronache/24_dicembre_13/il-meteo-di-venerdi-13-e-sabato-14-dicembre-pioggia-nebbia-e-qualche-fiocco-di-neve-weekend-all-insegna-del-maltempo-al-sud-67badfbe-7e60-4929-a720-3e0ca4312xlk.shtml",
        "site_full": "www.corriere.it",
        "site": "corriere.it",
        "site_section": "http://www.corriere.it",
        "site_categories": [
            "under_construction",
            "top_news_ch",
            "top_news_it",
            "top_news"
        ],
        "section_title": "Corriere della Sera: News e Ultime notizie in tempo reale da Italia e Mondo",
        "title": "Il meteo di venerdì 13 e sabato 14 dicembre, pioggia, nebbia e qualche fiocco di neve. «Weekend all'insegna del maltempo. Al Sud? Tempo stabile» | Corriere.it",
        "title_full": "Il meteo di venerdì 13 e sabato 14 dicembre, pioggia, nebbia e qualche fiocco di neve. «Weekend all'insegna del maltempo. Al Sud? Tempo stabile» | Corriere.it",
        "published": "2024-12-13T09:25:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dimages2.corriereobjects.it/files/og_thumbnail/uploads/2024/11/19/673c4688e8a53.jpeg",
        "performance_score": 0,
        "domain_rank": 1237,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "f248e6db8e5b5ad44d796ec45c99c39a9f6bb6fa",
    "url": "https://www.corriere.it/cronache/24_dicembre_13/il-meteo-di-venerdi-13-e-sabato-14-dicembre-pioggia-nebbia-e-qualche-fiocco-di-neve-weekend-all-insegna-del-maltempo-al-sud-67badfbe-7e60-4929-a720-3e0ca4312xlk.shtml",
    "ord_in_thread": 0,
    "parent_url": null,
    "author": "style.corriere.it",
    "published": "2024-12-13T09:25:00.000+02:00",
    "title": "Il meteo di venerdì 13 e sabato 14 dicembre, pioggia, nebbia e qualche fiocco di neve. «Weekend all'insegna del maltempo. Al Sud? Tempo stabile» | Corriere.it",
    "text": "di Redazione Cronache Piogge sparse e qualche temporale in gran parte delle regioni del Nord e Centro Italia, con fenomeni intensi su Lazio e Toscana. «Neve al Nord sporadica ma arriva sulla dorsale appenninica settentrionale e centrale»\nNuvole sparse e nebbie in Pianura Padana , piogge sparse su Liguria, Toscana, Lazio, Campania, Basilicata, Calabria, Sicilia e Sardegna e, in serata, il rischio che le piogge si estenderanno anche al resto del Centro-Sud, su Piemonte, Lombardia e in Emilia Romagna. Giornata uggiosa, quella che il meteo ci prospetta per la giornata di oggi, ma il tempo instabile caratterizzerà anche tutto il weekend: già da stesera infatti è previsto l'arrivo di un'intensa perturbazione che porterà, oltre alla pioggia, anche la neve.\n«La causa va ricercata nella discesa di masse d'aria fredda dal Nord Europa, che continuano ad alimentare una vasta e reiterata circolazione ciclonica nell'area mediterranea - spiega Antonio Sanò, de IlMeteo.it -. Nelle prossime ore le precipitazioni interesseranno soprattutto il Mar Tirreno, anche con locali temporali di calore fuori stagione, ma poi bagneranno già in mattinata il lungo settore che corre dalla Liguria alla Campania . Nel corso del pomeriggio, i fenomeni scavalcheranno l'Appennino raggiungendo anche Marche, Abruzzo, Molise e nord Puglia » .\nLa fase più attiva del maltempo si registrerà tra il pomeriggio e la sera , quando saranno coinvolte dalle piogge praticamente tutte le regioni del Centro, con fenomeni più diffusi e intensi sul Lazio e sulla Toscana . Entro sera, il maltempo colpirà anche gran parte del Nord , in particolare tutta l'area della Val Padana centrale e orientale. Andranno meglio le cose invece su gran parte del Sud, dove si vivrà una parentesi di tempo moderatamente variabile in un contesto praticamente asciutto.\nNeve dagli 800 metri di quota Questa perturbazione non porterà solo piogge sparse e temporali, ma sarà anche responsabile di un ritorno della neve. Sui rilievi del Nord scenderà in forma molto sporadica , in quanto i rilievi alpini e prealpini saranno solo lambiti dalla perturbazione. Discorso diverso invece per la dorsale appenninica settentrionale e centrale, dove le nevicate potranno risultare più diffuse. Sulla dorsale settentrionale sono previsti accumuli già a partire da 800/900 metri di quota , mentre su quella centrale si salirà intorno ai 1400/1500 metri.\nLa fase di moderato maltempo proseguirà anche per gran parte del weekend , concentrando maggiormente la sua azione di disturbo soprattutto sulle regioni tirreniche del Centro e su alcuni tratti del Sud.\nLe piogge, che durante il weekend scorso si sono abbattute al Nord, e non solo, e hanno contribuito a ripulire l’aria (il bollettino di Arpa Lombardia attestava tra martedì e mercoledì scorsi condizioni favorevoli all’accumulo di agenti inquinanti) dovrebbero portare a una situazione debolmente favorevole alla dispersione degli inquinanti. Con l'assenza di piogge e vento, salgono infatti i livelli delle polveri sottili.\n13 dicembre 2024\n© RIPRODUZIONE RISERVATA\n- Leggi e commenta Partecipa alla discussione Caratteri rimanenti 300 INVIA Il video della visita al Teatro San Carlo di Napoli di re Felipe di Spagna: riceve il dottorato honoris causa alla presenza di Mattarella Al loro ingresso eseguiti gli inni italiano e spagnolo\nIscriviti alla newsletter Ore 18 Ogni sera, alle 18\nle notizie più importanti della giornata\nIscriviti",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Social Issue",
        "Environment"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [
        "https://www.ilmeteo.it/",
        "https://dimages2.corriereobjects.it/uploads/2024/11/19/673c4688e8a53.jpeg",
        "https://dimages2.corriereobjects.it/files/main_image/uploads/2024/11/19/673c4688e8a53.jpeg",
        "https://dimages2.corriereobjects.it/files/image_572_320/uploads/2024/12/12/675b2ed71429b.jpeg",
        "https://whatsapp.com/channel/0029VaAlA1s6GcG6eTUe652l",
        "https://www.ilmeteo.it",
        "https://ilmeteo.it/",
        "https://www.whatsapp.com/channel/0029VaAlA1s6GcG6eTUe652l",
        "https://www.dimages2.corriereobjects.it/files/image_572_320/uploads/2024/12/12/675b2ed71429b.jpeg",
        "https://www.dimages2.corriereobjects.it/files/main_image/uploads/2024/11/19/673c4688e8a53.jpeg",
        "https://www.dimages2.corriereobjects.it/uploads/2024/11/19/673c4688e8a53.jpeg"
    ],
    "external_images": [],
    "entities": {
        "persons": [
            {
                "name": "Antonio Sanò",
                "sentiment": "none"
            }
        ],
        "organizations": [],
        "locations": [
            {
                "name": "area mediterranea",
                "sentiment": "none"
            },
            {
                "name": "Pianura Padana",
                "sentiment": "none"
            },
            {
                "name": "Emilia Romagna",
                "sentiment": "none"
            },
            {
                "name": "Nord Europa",
                "sentiment": "none"
            },
            {
                "name": "Mar Tirreno",
                "sentiment": "none"
            },
            {
                "name": "Basilicata",
                "sentiment": "none"
            },
            {
                "name": "Lombardia",
                "sentiment": "none"
            },
            {
                "name": "Calabria",
                "sentiment": "none"
            },
            {
                "name": "Sardegna",
                "sentiment": "none"
            },
            {
                "name": "Campania",
                "sentiment": "none"
            },
            {
                "name": "Piemonte",
                "sentiment": "none"
            },
            {
                "name": "Toscana",
                "sentiment": "none"
            },
            {
                "name": "Liguria",
                "sentiment": "none"
            },
            {
                "name": "Sicilia",
                "sentiment": "none"
            },
            {
                "name": "Lazio",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T11:00:45.864+02:00",
    "updated": "2024-12-13T11:00:45.864+02:00"
}