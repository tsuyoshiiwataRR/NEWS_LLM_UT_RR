{
    "thread": {
        "uuid": "cd3c63db759b082500b0a03fe624dad31f533272",
        "url": "https://www.gazzettadiparma.it/italia-mondo/2024/12/13/news/il-venerdi-13-all-insegna-del-maltempo-ma-migliora-da-domenica-831529",
        "site_full": "www.gazzettadiparma.it",
        "site": "gazzettadiparma.it",
        "site_section": "https://www.gazzettadiparma.it/italia-mondo",
        "site_categories": [
            "media",
            "top_news_it",
            "top_news"
        ],
        "section_title": "Italia/Mondo - Gazzetta di Parma",
        "title": "Il venerdì 13 all'insegna del maltempo ma migliora da domenica",
        "title_full": "Il venerdì 13 all'insegna del maltempo ma migliora da domenica",
        "published": "2024-12-13T11:18:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.gazzettadiparma.it/resizer/600/315/true/ansa/2024_12_13/92e381d00f501935280283440c32f025.jpg--.jpg",
        "performance_score": 0,
        "domain_rank": 56968,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "cd3c63db759b082500b0a03fe624dad31f533272",
    "url": "https://www.gazzettadiparma.it/italia-mondo/2024/12/13/news/il-venerdi-13-all-insegna-del-maltempo-ma-migliora-da-domenica-831529",
    "ord_in_thread": 0,
    "parent_url": null,
    "author": "Ansa Agenzia",
    "published": "2024-12-13T11:18:00.000+02:00",
    "title": "Il venerdì 13 all'insegna del maltempo ma migliora da domenica",
    "text": "ROMA\n(ANSA) - ROMA, 13 DIC - Arriva un'intensa perturbazione meteo che segnerà questo venerdì 13 dicembre. Nelle prossime ore le precipitazioni interesseranno soprattutto il Mar Tirreno, ma poi bagneranno già in mattinata il lungo settore che corre dalla Liguria alla Campania; nel corso del pomeriggio, i fenomeni scavalcheranno l'Appennino raggiungendo anche Marche, Abruzzo, Molise e nord Puglia, ma la giornata sarà nuvolosa e grigia quasi ovunque salvo al Nord e in particolare sulle Alpi. E' la previsione di Antonio Sanò, fondatore del sito www.iLMeteo.it. Il weekend sarà poi all'insegna di una medaglia a due facce: il sabato sarà ancora un po' perturbato, la domenica risulterà in prevalenza soleggiata. E' confermato, infatti, che la nuova perturbazione sarà rapida e porterà fenomeni diffusi solo fino al pomeriggio di sabato 14; in seguito si registreranno residui addensamenti sul versante tirrenico in spostamento la domenica verso il Sud, dove si fermeranno un po' più a lungo. La prossima settimana, infine, vedrà l'espansione dell'Anticiclone delle Azzorre verso l'Italia con condizioni stabili, asciutte e più soleggiate ovunque. Le temperature saliranno in modo deciso in montagna, il cielo sarà sereno ed il sole sarà presente più al lungo nel pomeriggio (tramonterà più tardi): \"Tutte buone notizie - afferma Sanò - per scacciare i fantasmi della giornata di oggi, della parascevedecatriafobia, ovvero la paura di questo venerdì 13 grigio e perturbato\". Nel dettaglio: Venerdì 13. Al Nord: nubi, piovaschi e nebbie. Al Centro: peggiora diffusamente sulle regioni peninsulari. Al Sud: piogge forti in arrivo specie sulla Campania. Sabato 14. Al Nord: molte nubi. Al Centro: piogge sparse sulle Tirreniche. Al Sud: piogge e rovesci. Domenica 15. Al Nord: soleggiato. Al Centro: piovaschi in Molise. Al Sud: instabile su Gargano e basso Tirreno. Tendenza: prossima settimana con l'Anticiclone delle Azzorre. (ANSA).\n© Riproduzione riservata\nGazzetta di Parma Srl - P.I. 02361510346 - Codice SDI: M5UXCR1\n© Gazzetta di Parma - Riproduzione riservata\nPowered By [GMDE srl](https://www.gmde.it)",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Social Issue"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [
        "https://www.gmde.it",
        "https://gmde.it"
    ],
    "external_images": [],
    "entities": {
        "persons": [],
        "organizations": [
            {
                "name": "ANSA",
                "sentiment": "negative"
            }
        ],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T13:08:53.884+02:00",
    "updated": "2024-12-13T13:08:53.884+02:00"
}