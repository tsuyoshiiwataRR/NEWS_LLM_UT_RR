{
    "thread": {
        "uuid": "19c0f4cf766b922a2b1acba3107a7d6fac0997f6",
        "url": "https://www.meteoweb.eu/2024/12/allerta-meteo-forte-maltempo-al-centro-sud-grandi-sbalzi-termici-in-sicilia-ma-nel-weekend-torna-il-freddo/1001713956",
        "site_full": "www.meteoweb.eu",
        "site": "meteoweb.eu",
        "site_section": "https://www.meteoweb.eu",
        "site_categories": [
            "media",
            "top_news_it",
            "top_news"
        ],
        "section_title": "MeteoWeb | Previsioni Meteo, Terremoti e Notizie di Scienza",
        "title": "Allerta Meteo, forte maltempo al Centro/Sud: grandi sbalzi termici in Sicilia, ma nel weekend torna il freddo",
        "title_full": "Allerta Meteo, forte maltempo al Centro/Sud: grandi sbalzi termici in Sicilia, ma nel weekend torna il freddo",
        "published": "2024-12-13T17:06:00.000+02:00",
        "replies_count": 0,
        "participants_count": 1,
        "site_type": "news",
        "country": "GB",
        "main_image": "",
        "performance_score": 0,
        "domain_rank": 44836,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "19c0f4cf766b922a2b1acba3107a7d6fac0997f6",
    "url": "https://www.meteoweb.eu/2024/12/allerta-meteo-forte-maltempo-al-centro-sud-grandi-sbalzi-termici-in-sicilia-ma-nel-weekend-torna-il-freddo/1001713956",
    "ord_in_thread": 0,
    "parent_url": null,
    "author": "Peppe Caridi",
    "published": "2024-12-13T17:06:00.000+02:00",
    "title": "Allerta Meteo, forte maltempo al Centro/Sud: grandi sbalzi termici in Sicilia, ma nel weekend torna il freddo",
    "text": "Avanza verso l’Italia peninsulare il maltempo che ieri ha duramente colpito la Sardegna e questa mattina ha flagellato il mar Tirreno con forti piogge e temporali tra Corsica e Toscana e tra Lazio e Sardegna. Nelle prossime ore questi fenomeni si abbatteranno sulla terraferma, colpendo duramente il Lazio, il resto del Centro Italia e l’estremità occidentale della Sicilia, dove la situazione meteo è già particolarmente estrema in tutta l’isola.\nCome possiamo vedere dalla carta del modello Moloch del CNR-ISAC , infatti, oggi pomeriggio e stasera avremo piogge torrenziali tra basso Lazio, alta Campania e zone interne di Abruzzo e Molise, mentre persisteranno piogge intense nella Sicilia orientale.\nProprio in Sicilia la situazione è già molto vivace: piove a dirotto nelle aree joniche, dove Catania non supera i +15°C di temperatura massima in pieno giorno: un contesto tipicamente invernale. Molto diversa la situazione nella Sicilia tirrenica, dove a Palermo splende il sole con +22°C in un contesto tipicamente primaverile. Le temperature, infatti, sono in sensibile aumento nelle Regioni del Centro/Sud, almeno in libera atmosfera, seppur con effetti molto diversi al suolo in base alle condizioni meteo locali (vedi, appunto, il caso di Catania).\nAllerta Meteo: i dettagli per domani, sabato 14 dicembre Il maltempo proseguirà anche domani, sabato 14 dicembre , non solo con forti temporali che proseguiranno al mattino al Sud e in modo particolare nelle zone joniche di Sicilia e Calabria, ma anche per l’avanzata del fronte freddo che giungerà da nord facendo abbassare le temperature in modo particolare nel pomeriggio sera. La mappa per la mattina, infatti, evidenzia la persistenza del maltempo al Sud:\nPoi, però, nel pomeriggio-sera avanzeranno nuovi temporali sulle Regioni tirreniche, forti in Toscana e Lazio, preludio della nuova sfuriata di freddo e maltempo che domenica 15 arriverà al Sud, nel basso Tirreno, facendo nuovamente crollare le temperature.\nPer monitorare nel modo migliore possibile la situazione meteo in tempo reale, di seguito forniamo un elenco delle pagine con tutte le informazioni utili per seguire il nowcasting meteorologico minuto per minuto:\nDi seguito i link per l’accesso diretto alle pagine con le previsioni meteo, particolarmente accurate nei dettagli, per le aree geografiche d’Italia (link sempre raggiungibili anche dal Menù in alto in tutte le pagine del sito):\nLe Previsioni Meteo Regione per Regione:",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Disaster and Accident",
        "Social Issue"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [
            {
                "name": "CNR",
                "sentiment": "none"
            }
        ],
        "locations": [
            {
                "name": "Sardegna",
                "sentiment": "none"
            },
            {
                "name": "Sicilia orientale",
                "sentiment": "none"
            },
            {
                "name": " Sicilia tirrenic",
                "sentiment": "none"
            },
            {
                "name": "Centro Italia",
                "sentiment": "none"
            },
            {
                "name": "mar Tirreno",
                "sentiment": "none"
            },
            {
                "name": "Campania",
                "sentiment": "none"
            },
            {
                "name": "Abruzzo",
                "sentiment": "none"
            },
            {
                "name": "Toscana",
                "sentiment": "none"
            },
            {
                "name": " Palerm",
                "sentiment": "none"
            },
            {
                "name": "Corsica",
                "sentiment": "none"
            },
            {
                "name": "Molise",
                "sentiment": "none"
            },
            {
                "name": "Lazio",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T19:12:28.456+02:00",
    "updated": "2024-12-13T19:12:28.456+02:00"
}