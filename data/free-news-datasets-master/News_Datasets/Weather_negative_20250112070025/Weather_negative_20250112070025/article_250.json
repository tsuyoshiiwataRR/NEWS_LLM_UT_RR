{
    "thread": {
        "uuid": "c26be7a6a1a4ecbab8ce818b5d559eebdbee6028",
        "url": "https://zeenews.india.com/kannada/karnataka/karnataka-weather-update-heavy-rain-imd-issue-yellow-alert-for-bengaluru-and-other-districts-269009",
        "site_full": "zeenews.india.com",
        "site": "india.com",
        "site_section": "https://www.zeenews.com/hindi",
        "site_categories": [
            "media",
            "health",
            "cold_and_flu",
            "top_news_in",
            "top_news_qa",
            "top_news_pk",
            "top_news_ae",
            "top_news"
        ],
        "section_title": "Hindi News, Zee News Hindi: Today News in Hindi, हिंदी न्यूज़, Latest Breaking News in Hindi, Samachar",
        "title": "ಬೆಂಗಳೂರು ಸೇರಿದಂತೆ ರಾಜ್ಯದ ಈ ಜಿಲ್ಲೆಗಳಲ್ಲಿ ಭಾರೀ ಮಳೆ, ಹವಾಮಾನ ಇಲಾಖೆಯಿಂದ ಯೆಲ್ಲೋ ಅಲರ್ಟ್!",
        "title_full": "ಬೆಂಗಳೂರು ಸೇರಿದಂತೆ ರಾಜ್ಯದ ಈ ಜಿಲ್ಲೆಗಳಲ್ಲಿ ಭಾರೀ ಮಳೆ, ಹವಾಮಾನ ಇಲಾಖೆಯಿಂದ ಯೆಲ್ಲೋ ಅಲರ್ಟ್!",
        "published": "2024-12-13T04:09:00.000+02:00",
        "replies_count": 0,
        "participants_count": 1,
        "site_type": "news",
        "country": "IN",
        "main_image": "https://kannada.cdn.zeenews.com/kannada/sites/default/files/2024/12/13/474862-rain-alert.jpg",
        "performance_score": 0,
        "domain_rank": 2699,
        "domain_rank_updated": "2024-12-09T23:00:00.000+02:00",
        "social": {
            "facebook": {
                "likes": 41,
                "comments": 0,
                "shares": 51
            },
            "vk": {
                "shares": 0
            }
        }
    },
    "uuid": "c26be7a6a1a4ecbab8ce818b5d559eebdbee6028",
    "url": "https://zeenews.india.com/kannada/karnataka/karnataka-weather-update-heavy-rain-imd-issue-yellow-alert-for-bengaluru-and-other-districts-269009",
    "ord_in_thread": 0,
    "parent_url": null,
    "author": "Yashaswini V",
    "published": "2024-12-13T04:09:00.000+02:00",
    "title": "ಬೆಂಗಳೂರು ಸೇರಿದಂತೆ ರಾಜ್ಯದ ಈ ಜಿಲ್ಲೆಗಳಲ್ಲಿ ಭಾರೀ ಮಳೆ, ಹವಾಮಾನ ಇಲಾಖೆಯಿಂದ ಯೆಲ್ಲೋ ಅಲರ್ಟ್!",
    "text": "Weather Update: ತಮಿಳುನಾಡಿನ ಬಹುತೇಕ ಜಿಲ್ಲೆಗಳಲ್ಲಿ ಈಗಾಗಲೇ ಜೋರು ಮಳೆ ಬರುತ್ತಿದ್ದು ಬೆಂಗಳೂರು ಹಾಗೂ ಸುತ್ತುಮುತ್ತಲಿನ ಜಿಲ್ಲೆಗಳಲ್ಲೂ ಮುಂದಿನ ಐದು ದಿನ ಮಳೆ ಬರಬಹುದು ಎಂದು ಭಾರತೀಯ ಹವಾಮಾನ ಇಲಾಖೆ ಯೆಲ್ಲೋ ಅಲರ್ಟ್ ನೀಡಿದೆ.\nವಾಸ್ತವವಾಗಿ, ಸಕಾಲದಲ್ಲಿ ಉತ್ತಮ ಮಳೆಯಾದರೆ ಉತ್ತಮ ಬೆಳೆ ಬೆಳೆಯಬಹುದು. ಆದರೆ ಬೆಂಗಳೂರಿನಲ್ಲಿ [ಮಳೆ ಬಂದರೆ ಟ್ರಾಫಿಕ್ ಜಾಮ್](https://zeenews.india.com/kannada/karnataka/transfer-of-deputy-registrars-through-counseling-first-attempt-in-the-history-of-the-state-268887) ನಿಂದ ಹಿಡಿದು ಒಂದಿಲ್ಲೊಂದು ಸಮಸ್ಯೆ ಶುರುವಾಗುತ್ತೆ. ಇರಲಿ, ಈ ವೀಕೆಂಡಿಗೆ ಮಳೆರಾಯ ಬೆಂಗಳೂರಿಗೆ ಎಂಟ್ರಿ ಕೊಡಲಿದ್ದಾನೆ. ಹಾಗಾಗಿ ಇದು ವೀಕೆಂಡ್ ನಲ್ಲಿ ಸಿಟಿ ಸುತ್ತಬೇಕು ಎನ್ನುವವರಿಗೆ ಕಿರಿಕಿರಿ ಉಂಟು ಮಾಡುವ ಸುದ್ದಿಯಾಗಿದೆ. ಈಗಾಗಲೇ ತಮಿಳುನಾಡಿನಲ್ಲಿ ಜೋರು ಮಳೆ ಬರುತ್ತಿದ್ದು ಬೆಂಗಳೂರು ಹಾಗು ಸುತ್ತುಮುತ್ತಲಿನ ಜಿಲ್ಲೆಗಳಲ್ಲೂ ಮುಂದಿನ ಐದು ದಿನ ಮಳೆ ಬರಬಹುದು ಎಂದಿರುವ ಭಾರತೀಯ ಹವಾಮಾನ ಇಲಾಖೆ ರಾಜ್ಯದ ಕೆಲವು ಜಿಲ್ಲೆಗಳಿಗೆ ಯೆಲ್ಲೋ ಅಲರ್ಟ್ ಜಾರಿ ಮಾಡಿದೆ.\nಹವಾಮಾನ ಬ್ಯೂರೋ ಪ್ರಕಾರ, ಆಗ್ನೇಯ ಬಂಗಾಳ ಕೊಲ್ಲಿ ಕಡೆಯಿಂದ ಮೋಡಗಳು ಚಲಿಸುತ್ತಿದ್ದು ಡಿಸೆಂಬರ್ 13ರಂದು ತಮಿಳುನಾಡನ್ನು ತಲುಪುತ್ತವೆ. ಚೆನ್ನೈ, ತಿರುವಳ್ಳೂರು, ಕಾಂಚೀಪುರಂ ಮತ್ತು ಚೆಂಗಲ್ಪಟ್ಟು ಜಿಲ್ಲೆಗಳಲ್ಲಿ ಲಘುವಾಗಿ ಮಳೆಯಾಗುವ ಸಾಧ್ಯತೆಯಿದೆ. ಹೆಚ್ಚುವರಿಯಾಗಿ, ತಮಿಳುನಾಡಿನ ರಾಣಿಪೇಟ್, ತಿರುವಣ್ಣಾಮಲೈ, ಕಲ್ಲಕುರಿಚಿ, ಅರಿಯಲೂರ್, ಪೆರಂಬಲೂರ್, ತಿರುಚಿರಾಪಳ್ಳಿ, ಕರೂರ್, ದಿಂಡಿಗಲ್, ತಿರುಪ್ಪೂರ್ ಮತ್ತು ಕೊಯಮತ್ತೂರು ಜಿಲ್ಲೆಗಳಲ್ಲಿ ಸಾಧಾರಣ ಮಳೆಯಾಗುವ ಸಾಧ್ಯತೆಯಿದೆ ಎಂದು ತಿಳಿಸಿದೆ.\nಇದನ್ನೂ ಓದಿ- [ಹವಾಮಾನ ವೈಪರಿತ್ಯ: ಮುಂದಿನ 4 ದಿನ ಭಾರೀ ಮಳೆ ಎಚ್ಚರಿಕೆ... ಶಾಲಾ-ಕಾಲೇಜುಗಳಿಗೆ ರಜೆ..!](https://zeenews.india.com/kannada/karnataka/weather-alert-heavy-rain-for-next-few-days-holiday-declared-for-schools-colleges-268791)\nಮುಂದುವರೆದು [ಬೆಂಗಳೂರು](https://zeenews.india.com/kannada/karnataka/kptcl-gave-claritiy-on-bike-rider-fall-down-into-ditch-on-the-road-268917) ಹಾಗು ಬೆಂಗಳೂರಿನ ಸುತ್ತಲಿನ ಜಿಲ್ಲೆಗಳು, ದಕ್ಷಿಣ ಕನ್ನಡ, ಉಡುಪಿ, ಕೊಡಗು, ಕಾಸರಗೋಡು, ಸಕಲೇಶಪುರ, ಹಾಸನ, ಮಡಿಕೇರಿ, ಮೈಸೂರು, ಕೋಲಾರ ಜಿಲ್ಲೆಗಳಲ್ಲಿ ಮಳೆಯಾಗಬಹುದು ಎಂದು ಹವಾಮಾನ ಇಲಾಖೆ ಇಲ್ಲೆಲ್ಲಾ ಯೆಲ್ಲೋ ಅಲರ್ಟ್ ಘೋಷಣೆ ಮಾಡಿದೆ.\nಬೆಂಗಳೂರಿನಲ್ಲಿ ಗುರುವಾರ ಕೂಡ ಸ್ವಲ್ಪ ಮಳೆಯಾಗಿದ್ದು ಟ್ರಾಫಿಕ್ ಜಾಮ್ ಸಮಸ್ಯೆ ಉಂಟಾಗಿತ್ತು. ಕೆಲ ಪ್ರದೇಶಗಳು ಜಲಾವೃತಗೊಂಡಿದ್ದವು. ಇಂದು ಅಂದರೆ ಶುಕ್ರವಾರ ಮತ್ತೊಂದು ಸುತ್ತಿನ ಮಳೆಯಾದರೆ ಮತ್ತಷ್ಟು ಸಮಸ್ಯೆಯಾಗಬಹುದು ಎಂದು ಹೇಳಲಾಗುತ್ತಿದೆ. ಒಂದೊಮ್ಮೆ ಜೋರು ಮಳೆಯಾದರಂತೂ ಸಮಸ್ಯೆ ಗ್ಯಾರಂಟಿ.\nಬೆಂಗಳೂರಿನಲ್ಲಿ ಕನಿಷ್ಠ ಮತ್ತು ಗರಿಷ್ಠ ತಾಪಮಾನವು 18 ಡಿಗ್ರಿ ಸೆಲ್ಸಿಯಸ್ ಮತ್ತು 25 ಡಿಗ್ರಿ ಸೆಲ್ಸಿಯಸ್ ನಡುವೆ ಇರುತ್ತದೆ ಎಂದು ಹವಾಮಾನ ಇಲಾಖೆ ಅಂದಾಜು ಮಾಡಿದೆ. ನಗರದಲ್ಲಿ ಬುಧವಾರದ ಮಟ್ಟಕ್ಕಿಂತ ಹೆಚ್ಚಿನ ಆರ್ದ್ರತೆಯ ಮಟ್ಟವು ಶೇಕಡಾ 86 ರಷ್ಟು ದಾಖಲಾಗಿದೆ. ಈಶಾನ್ಯದಿಂದ ಗಂಟೆಗೆ 16 ಕಿಮೀ ವೇಗದಲ್ಲಿ ಬೀಸುವ ಗಾಳಿ ಮತ್ತು 76 ರ ವಾಯು ಗುಣಮಟ್ಟ ಸೂಚ್ಯಂಕ (AQI) ಮಧ್ಯಮ ಗಾಳಿಯ ಗುಣಮಟ್ಟವನ್ನು ಸೂಚಿಸುತ್ತದೆ ಎಂದು ತಿಳಿಸಿದೆ.\nಇದನ್ನೂ ಓದಿ- [ರಾಜಧಾನಿಯಲ್ಲಿ ಮುಂದುವರೆದ ಅಕ್ರಮ ಕಟ್ಟಡಗಳ ಸರ್ವೇ : ಬಿಬಿಎಂಪಿ ಪ್ಲಾನ್ ಪ್ರಕಾರ ಮನೆ ಇಲ್ಲ ಎಂದಾದರೆ ಕಂಟಕ ತಪ್ಪಿದ್ದಲ್ಲ ! ](https://zeenews.india.com/kannada/karnataka/survey-of-illegal-buildings-continues-in-the-capital-268918)\nಈ ಬಗ್ಗೆ ಮಾಹಿತಿ ನೀಡಿರುವ ಕರ್ನಾಟಕ ರಾಜ್ಯ ನೈಸರ್ಗಿಕ ವಿಕೋಪ ಮೇಲ್ವಿಚಾರಣಾ ಕೇಂದ್ರ (ಕೆಎಸ್ಎನ್ಡಿಎಂಸಿ) ,ಬಂಗಾಳಕೊಲ್ಲಿಯಲ್ಲಿ ವಾಯುಭಾರ ಕುಸಿತವಾಗಿರುವುದರಿಂದ, ದಕ್ಷಿಣದ ಕೆಲವು ಜಿಲ್ಲೆಗಳಲ್ಲಿ ಭಾರಿ ಮಳೆ ಮತ್ತು ಗುಡುಗು ಸಹಿತ ಮಳೆಯಾಗುವ ಎಚ್ಚರಿಕೆ ನೀಡಿದೆ.\nಇತ್ತೀಚಿನ ಅಪ್ಡೇಟ್ ಸುದ್ದಿಗಳನ್ನು ವೀಕ್ಷಿಸಲು ನಮ್ಮ Youtube Link - [https://www.youtube.com/@ZeeKannadaNews/featured](https://www.youtube.com/zeekannadanews/featured) ಸಬ್ ಸ್ಕ್ರೈಬ್ಆಗಿರಿ.\nಕನ್ನಡ ಭಾಷೆಯಲ್ಲಿ ಇತ್ತೀಚಿನ ಕರ್ನಾಟಕ, ದೇಶ, ವಿದೇಶ, ಮನರಂಜನೆ, ಶಿಕ್ಷಣ, ಉದ್ಯೋಗ, ಆರೋಗ್ಯ, ಜೀವನಶೈಲಿ, ಆಧ್ಯಾತ್ಮ, ಕ್ರೀಡೆ, ಕ್ರೈಂ, ವೈರಲ್, ವ್ಯಾಪಾರ, ತಂತ್ರಜ್ಞಾನ ಸುದ್ದಿಗಳನ್ನು ಓದಲು ಈಗಲೇ ನಮ್ಮ ಜೀ ಕನ್ನಡ ನ್ಯೂಸ್ ಮೊಬೈಲ್ ಅಪ್ಲಿಕೇಶನ್ ಡೌನ್ಲೋಡ್ ಮಾಡಿ...\nAndroid Link - [https://bit.ly/3AClgDd](https://play.google.com/store/apps/details?id=com.indiadotcom.zeekannada&hl=en_US&gl=US)\nApple Link - [https://apple.co/3wPoNgr](https://apps.apple.com/in/app/zee-kannada-news/id1624015244)\nನಮ್ಮ ಸೋಶಿಯಲ್ ಮೀಡಿಯಾ ಪುಟಗಳಿಗೆ ಸಬ್ ಸ್ಕ್ರೈಬ್ ಆಗಲು\nTwitter Link - [https://bit.ly/3n6d2R8](https://twitter.com/ZeeKannadaNews)\nFacebook Link - [https://bit.ly/3Hhqmcj](https://www.facebook.com/ZeeKannadaNews/)\nYoutube Link - [https://www.youtube.com/live/RNn4I7iIaYE?si=3G4W5dh0oCdFnu-T](https://www.youtube.com/watch?v=q9auZ2eqeZo)\nInstagram Link - [https://bit.ly/3LyfY2l](https://www.instagram.com/zeekannadanews/)\nSharechat Link - [https://bit.ly/3LCjokI](https://sharechat.com/zeekannadanews)\nThreads Link- [https://www.threads.net/@zeekannadanews ](https://www.threads.net/@zeekannadanews%C2%A0)\nWhatsApp Channel- [bit.ly/46lENGm](https://www.whatsapp.com/channel/0029Va9BK8ZJkK7JNC6QY00f) ಲಿಂಕ್ ಗಳ ಮೇಲೆ ಕ್ಲಿಕ್ ಮಾಡಿ.",
    "highlightText": "",
    "highlightTitle": "",
    "highlightThreadTitle": "",
    "language": "english",
    "sentiment": "negative",
    "categories": [
        "Weather",
        "Disaster and Accident",
        "Human Interest"
    ],
    "topics": null,
    "ai_allow": true,
    "has_canonical": false,
    "webz_reporter": false,
    "external_links": [
        "https://www.whatsapp.com/channel/0029Va9BK8ZJkK7JNC6QY00f",
        "https://www.youtube.com/zeekannadanews/featured",
        "https://play.google.com/store/apps/details?id=com.indiadotcom.zeekannada&hl=en_US&gl=US",
        "https://www.threads.net/@zeekannadanews%C2%A0",
        "http://www.youtube.com/watch?v=q9auZ2eqeZo",
        "https://twitter.com/ZeeKannadaNews",
        "https://sharechat.com/zeekannadanews",
        "https://www.facebook.com/ZeeKannadaNews/",
        "https://www.instagram.com/zeekannadanews/",
        "https://apps.apple.com/in/app/zee-kannada-news/id1624015244",
        "https://www.sharechat.com/zeekannadanews",
        "https://www.instagram.com/zeekannadanews",
        "https://www.play.google.com/store/apps/details?id=com.indiadotcom.zeekannada&hl=en_US&gl=US",
        "https://www.twitter.com/ZeeKannadaNews",
        "https://facebook.com/ZeeKannadaNews/",
        "https://threads.net/@zeekannadanews%C2%A0",
        "https://play.google.com/store/apps/details",
        "http://youtube.com/watch?v=q9auZ2eqeZo",
        "https://www.facebook.com/ZeeKannadaNews",
        "https://instagram.com/zeekannadanews/",
        "https://www.apps.apple.com/in/app/zee-kannada-news/id1624015244",
        "http://www.youtube.com/watch",
        "https://whatsapp.com/channel/0029Va9BK8ZJkK7JNC6QY00f",
        "https://youtube.com/zeekannadanews/featured"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": false,
        "syndicate_id": null,
        "first_syndicated": false
    },
    "rating": null,
    "crawled": "2024-12-13T06:55:11.366+02:00",
    "updated": "2024-12-13T06:55:11.366+02:00"
}