{
    "thread": {
        "uuid": "c9c750a760c6ba116d293a7b434cbbdbf6700288",
        "url": "https://it.minghui.org/html/articles/2024/2/23/26006.html",
        "site_full": "it.minghui.org",
        "site": "minghui.org",
        "site_section": "http://it.minghui.org",
        "site_categories": [],
        "section_title": "\n            Falun Dafa - Minghui.org",
        "title": "Seminare semi di buona fortuna tra le spine | Falun Dafa - Minghui.org",
        "title_full": "Seminare semi di buona fortuna tra le spine | Falun Dafa - Minghui.org",
        "published": "2024-02-23T02:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 79943,
        "domain_rank_updated": "2024-02-20T12:07:40.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "c9c750a760c6ba116d293a7b434cbbdbf6700288",
    "url": "https://it.minghui.org/html/articles/2024/2/23/26006.html",
    "ord_in_thread": 0,
    "parent_url": null,
    "author": "Di una praticante della Falun Dafa della provincia dell'Heilongjiang; Cina",
    "published": "2024-02-23T02:00:00.000+02:00",
    "title": "Seminare semi di buona fortuna tra le spine | Falun Dafa - Minghui.org",
    "text": "(Minghui.org) Dal 20 luglio 1999, giorno in cui il Partito Comunista Cinese (PCC) ha lanciato la persecuzione della Falun Dafa (chiamata anche Falun Gong), i praticanti della disciplina spirituale rischiano la propria incolumità per salvare le persone chiarendo loro la verità sui fatti. Desidero condividere alcune storie di persone che sono cambiate in meglio dopo aver accettato quanto loro raccontato. Il fortunato incontro di una contadina con la Dafa Ho 72 anni e ho iniziato a praticare la Falun Dafa nel 2004. Sono cresciuta in una zona rurale e la mia salute era molto cagionevole a causa del duro lavoro che affrontavo quotidianamente. Il mio primo marito è morto presto. Mio figlio maggiore ha prestato servizio nell'esercito per tre anni ed è stato assegnato a lavorare in una piccola città. Vedendo che la mia salute stava peggiorando rapidamente, mi ha aiutato a trasferirmi in città per ricevere cure mediche migliori. Mi ha portato in ospedale, dove mi sono stati diagnosticati vari disturbi: colecistite, epatomegalia, gastroptosi, osteoporosi e bassa immunità. Il medico ha affermato che erano tutti legati al sistema digestivo, pertanto non mi ha consigliato il ricovero ma mi ha dato delle medicine da portare a casa e indicato la terapia che dovevo seguire. Da allora in poi ho preso medicine tutti i giorni e non mi è stato permesso di mangiare nulla di solido; mangiavo prevalentemente del porridge. Sono diventata sempre più magra e il mio peso è sceso da sessanta chili a 36. In quel momento, sentivo che non solo stavo soffrendo molto ma anche danneggiando la mia famiglia, e non volevo davvero più vivere! Proprio quando ho iniziato a disperare, il mio destino ha preso una svolta. Nel 2004 mi è stato presentato un funzionario in pensione e ci siamo sposati. Un giorno, una collega di mio marito, praticante della Falun Dafa, è venuta a trovarci. Mi ha chiesto se conoscevo la Falun Dafa e le ho detto di no. Ha detto: “La Falun Dafa è davvero meravigliosa. Insegna alle persone a diventare buone, cura le malattie ed è ottima per la salute. In passato avevo molte malattie, ma sono guarita completamente dopo aver iniziato a praticare la Falun Dafa”. I miei occhi si sono illuminati e ho chiesto: “Davvero? Per favore insegnami gli esercizi!”. Ha detto: “Domani ti darò un libro... come prima cosa potrai iniziare leggendo quello”. Il giorno successivo mi ha portato lo [Zhuan Falun], il libro principale della Falun Dafa. Quando sono andata alla prima pagina e ho visto la foto del Maestro, fondatore della Falun Dafa, mi sono sentita come se stessi vedendo un parente scomparso da tempo e le lacrime mi hanno coperto il viso. La seconda notte dopo aver iniziato a leggere lo Zhuan Falun ho avuto la diarrea e ho passato tutta la notte in bagno; ho avuto anche la febbre a 42 gradi. La collega di mio marito mi ha spiegato: “Il Maestro si sta prendendo cura di te e sta purificando il tuo corpo”. In effetti sentivo che quella volta era diverso, perché quando avevo la diarrea in passato ero molto debole e dovevo restare a letto, tuttavia in quella circostanza ero ancora molto energica. Ero molto felice e anche sorpresa. Non avevo ancora iniziato a praticare ufficialmente la Falun Dafa e avevo letto solo poche pagine dello Zhuan Falun, tuttavia il Maestro si stava già prendendo cura di me e stava purificando il mio corpo, proprio come descritto nel libro. Prima che il PCC lanciasse la persecuzione, mio marito praticava la Dafa. Tuttavia dopo che è iniziata, tutti i suoi libri della Falun Dafa sono stati confiscati illegalmente e ha smesso di praticare. Di conseguenza, le malattie che in passato lo avevano tormentato si sono ripresentate e le cure mediche non sono state di aiuto. Praticavo gli esercizi con lui, tuttavia a quel tempo non sapevo cosa fosse la coltivazione, ero semplicemente grata al Maestro per aver migliorato la mia salute e avermi dato una nuova vita. Un giorno ho sentito una voce che diceva: “Riflettete: che cosa significa insegnare il qigong verso i livelli elevati? Non è forse salvare la gente? È salvare la gente - state coltivando veramente voi stessi, non si tratta soltanto di curare i vostri disturbi e di rafforzare la vostra salute.” (Prima lezione, [Zhuan Falun](https://it.falundafa.org/imported/zfl/zfl.htm)) Ho guardato dietro di me e tutt’intorno, ma non ho visto nessuno. Più tardi ho letto questo passaggio dello Zhuan Falun e solo allora ho capito che era il Maestro che cercava di illuminarmi. Mi stava dicendo che coltivare non significava solo liberarsi dalle malattie e mantenersi in forma. Mio marito è uno sciovinista. Controllava tutti i nostri soldi e non mi permetteva di spenderli, il che mi faceva molto arrabbiare. Tuttavia da quando ho iniziato a praticare la Dafa non potevo più discutere con lui o litigare, di conseguenza ero soffocata dalla rabbia dentro di me e di notte versavo lacrime nel letto sotto le coperte. Una mattina, quando mi sono alzata, ho visto una grande mano che mi porgeva un piatto di legno marrone con sopra una ciotola di riso. Poi ho sentito la voce del Maestro: “Finché avrai qualcosa da mangiare, starai bene”. Ho subito pianto al pensiero che avevo fatto sì che il Maestro si preoccupasse per me. Da quel momento in poi non mi è più importato dei soldi e sono stata felice ogni giorno. Una caduta all'età di settant'anni Nell'estate del 2021 sono caduta mentre andavo in bicicletta. Mi sono ritrovata a terra e ci ho messo un po' a realizzare cosa era successo, poi ho pensato: “Sto bene”, e mi sono alzata rapidamente. Sono tornata a casa spingendo la bicicletta, poi mi sono sentita di nuovo male e ho deciso di sdraiarmi sul letto. Il giorno dopo non riuscivo ad alzarmi; tutto il mio corpo era insensibile e non potevo muovermi. I miei tre figli erano spaventati e temevano che restassi paralizzata, così hanno cercato insistentemente di portarmi in ospedale per un controllo. Ho detto loro: “Sono una praticante della Dafa e starò bene. L’ospedale non può curare la mia malattia e sarebbe uno spreco di soldi. Sapete tutti che pratico da tanti anni e la mia salute è molto buona. Non sono stata attenta e sono caduta. Quando le persone soffrono un po’, potrebbe non essere una brutta cosa! Non preoccupatevi, tra qualche giorno starò bene!”. Se ne sono andati, ma erano ancora spaventati. Conoscevo il principio secondo cui bisogna passare attraverso la sofferenza per ripagare i propri debiti karmici, quindi ho provato semplicemente a sopportare il dolore fisico. Studiando la [Fa] ho scoperto che avevo molti attaccamenti e nozioni umane negative, per cui ho cercato di lasciarli andare uno dopo l'altro. Ho pensato: “Sono una praticante, perciò devo essere in grado di sopportare il dolore e le difficoltà... non posso restare a letto!”. Il terzo giorno mi sono alzata per fare gli esercizi della Dafa. Tuttavia, poiché le gambe non riuscivano a sostenere il mio peso, li ho fatti appoggiandomi al letto. Poi mi sono aggrappata a una panca per camminare poco a poco. Nel giro di pochi giorni ho potuto cucinare e mangiare da sola. La domenica successiva i miei figli sono venuti di nuovo a trovarmi ed è venuto anche uno dei miei suoceri. Appena sono entrati nella stanza e mi hanno visto in piedi, sono rimasti stupiti. Hanno detto: “Stai bene? Eravamo tutti spaventati perché non hai voluto curarti. Come hai fatto a riprenderti così in fretta? La Falun Dafa è davvero miracolosa!”. Un giovane non voleva che riattaccassi Negli ultimi anni ho iniziato a comprare schede telefoniche per chiamare le persone e [chiarire loro la verità] sulla Falun Dafa. Un giorno ha risposto un giovane. Dopo che ho detto poche parole, ha detto: “Finalmente ti ho trovato. Non è necessario che tu dica altro... ho già ascoltato quattro di queste chiamate e ho capito tutto. Sono un membro del PCC, per favore aiutami a ritirarmi”. L'ho aiutato a farlo usando uno pseudonimo ed è stato molto felice. Gli ho poi spiegato come aiutare i suoi familiari a lasciare il PCC e le sue organizzazioni giovanili. Ha detto: “Non riattaccare ancora. Chiamerò il nostro manager e potrai chiedere anche a lui di ritirarsi”. L'ho sentito correre a bussare a una porta e poi dire: “Direttore, venga a sentire questa telefonata! Ti aiuterà a dimetterti dal PCC e a rimanere al sicuro durante le catastrofi!”. Tuttavia il suo manager non ha voluto farlo e gli ha detto di lasciarlo in pace. Il giovane è tornato al telefono e ha detto: “Non riattaccare ancora, c'è qualcun altro!”. Poi l'ho sentito dire: “Ling, vieni fuori velocemente e ascolta la telefonata. Qualcuno ti aiuterà a stare al sicuro e a evitare le catastrofi”. È venuta al telefono una ragazza e le ho detto: “Sei davvero fortunata ad avere un collega così eccezionale. Vuole che anche tu sia al sicuro! Quello che vorrei dirti oggi è che molti cinesi si stanno ritirando dal PCC proprio per evitare le catastrofi ed essere al sicuro. Questo perché quando hai aderito al Partito, hai giurato di dedicargli la vita e lottare per esso per tutta l'esistenza. Da quando hai fatto quel genere di giuramento la tua vita appartiene al Partito, e anche se dimenticherai di averlo fatto, il Cielo non lo dimenticherà. Quando il Cielo distruggerà il PCC, le persone che hanno fatto il giuramento soffriranno, ma se adesso ti ritirerai dal PCC, quel giuramento velenoso sarà cancellato, sarai libera da quell'organizzazione malvagia e riceverai benedizioni dal Cielo. Questo è il motivo per cui dobbiamo tutti ritirarci dal PCC. Pensi che abbia senso?”. “Sì”, ha detto. “Mi ritirerò, grazie!”. Ho detto: “Non c’è bisogno che mi ringrazi. Come praticanti della Falun Dafa, è nostro desiderio che tutti gli esseri senzienti siano salvati. Dovresti ringraziare il nostro Maestro, è lui che ti sta salvando!”. Entrambi hanno detto insieme: “Grazie, Maestro della Falun Dafa!”. Le prigioniere recitano le due frasi di buon auspicio Nel 2011, sono stata arrestata e portata in un centro di detenzione perché praticavo la Dafa. Quando sono stata portata in cella per la prima volta, qualcuno mi ha detto a bassa voce: “Il capo di questa cella è molto feroce. Impreca e picchia le persone a suo piacimento e costringe le praticanti del Falun Gong a fare tutto il lavoro sporco e faticoso... e se non lo finiscono in tempo, le punisce. Devi stare attenta!”. La responsabile della cella era sulla trentina ed era detenuta per spaccio di droga. Poteva entrare e uscire dalla cella a suo piacimento e mangiare quello che voleva. Tuttavia, un giorno, è apparsa molto triste, perché aveva sentito dire che sarebbe stata condannata a 12 anni di reclusione. Pochi giorni dopo le è venuta improvvisamente la febbre alta e nonostante le cure mediche, non stava migliorando. Per due giorni e due notti non è riuscita a dormire molto. Sono andata a parlarle. “Conosco un metodo che può aiutarti”, ho detto. “Ma sta a te crederci o no. Tutto quello che devi fare è recitare in silenzio le due frasi di buon auspicio: 'La Falun Dafa è buona' e 'Verità, Compassione e Tolleranza sono buone'”. Ha affermato di credermi. Allora ho detto: “Dovresti anche lasciare le organizzazioni del PCC”. Ha detto: “Quando ero giovane ho aderito ai Giovani Pionieri e alla Lega della Gioventù Comunista. Il mio cognome è Zhang, aiutami a ritirarmi!”. L'ho guardata negli occhi e ho spiegato: “Le persone che trattano i praticanti della Dafa con gentilezza saranno benedette; coloro che perseguitano i praticanti della Dafa dovranno pagare per le loro malefatte”. Vedendola annuire, ho detto: “Adesso puoi iniziare a recitare in silenzio le due frasi”. La mattina dopo si è alzata molto presto. È venuta da me e ha sussurrato: “Signora, mi sono ripresa! È miracoloso!”. Poi se n'è andata con il sorriso sul volto. Poco dopo è tornata portando due piatti deliziosi, ciascuno dei quali composto da porridge di miglio, due uova, un bastoncino di pasta fritta e due verdure saltate in padella. Ne ha tenuto uno per sé e ha dato l'altro a me. In confronto, il cibo distribuito alla mensa del centro di detenzione era costituito semplicemente da panini al vapore e zuppa congelata di cavolo ancora sporco di fango. Da allora, ogni giorno faceva bollire dell'acqua in una grande pentola, che poi metteva davanti a me. Poi diceva a tutti: “Questa è acqua bollita per le praticanti del Falun Gong. A nessun'altra è permesso berla!”. Una settimana dopo, una guardia è entrata con in mano un pezzo di carta e le ha detto di fare le valigie e di tornare a casa, aggiungendo che era stata condannata a tre anni di libertà condizionata. Incredula, ha afferrato il foglio e lo ha letto più volte. Ha iniziato a piangere di gioia e a saltare abbracciata a una compagna di cella. Con le lacrime agli occhi ha detto: “Il giorno in cui ho saputo che sarei stata condannata a 12 anni di reclusione, non volevo più vivere... oggi sono stata davvero benedetta dal Cielo!”. Le ho detto: “Ragazza mia, ti rendi conto di cosa è successo? Sei stata benedetta perché hai compreso la verità e trattato bene i praticanti della Dafa!”. Lei ha detto: “Sì, sì!”. Ha poi unito le mani davanti al petto e mi ha ringraziato. Ho detto: “Non devi ringraziare me. Dovresti ringraziare il Maestro della Dafa!”. Ha detto in fretta: “Grazie, Maestro del Falun Gong! Grazie, Maestro del Falun Gong!”. Dopo di che se n'è tornata a casa felice. Nei due giorni successivi alla sua partenza, 19 persone su 21 presenti nella nostra cella si sono dimesse dal PCC e dalle sue organizzazioni giovanili affiliate. I miei familiari recitano le due frasi di buon auspicio per sopravvivere alla pandemia Quando, alla fine del 2022, la pandemia ha raggiunto il culmine in Cina, una sera intorno alle 22:00, mio figlio maggiore mi ha chiamato e ha detto: “Mamma, mi sento malissimo!”. Ho detto: “Ricordi che nei momenti critici devi recitare le due frasi di buon auspicio?”. Ha detto: “L’avevo dimenticato. Inizierò a farlo ora!”. La mattina presto del giorno dopo ha richiamato: “Adesso mi sono ripreso, ma mia moglie e mio figlio sono malati!”. Ho detto: “Dì loro di fare la stessa cosa e tutto andrà bene”. Il giorno dopo, entrambi si sono ripresi. Ero preoccupata per mia sorella e la sua famiglia e così l'ho chiamata. Ha detto che aveva preso il virus ed era in piedi nella stanza perché non poteva sedersi; aggiungendo che era rimasta senza fiato tutta la notte precedente. Le ho subito detto: “Recitare le due frasi della Dafa potrà salvarti la vita!”. Il giorno dopo, mia sorella mi ha chiamato e ha detto: “Le ho recitate per tutta la notte. Adesso sto bene e posso sdraiarmi per dormire!”. Tutti i contenuti pubblicati su questo sito sono protetti dal copyright di Minghui.org. Per l’uso non commerciale si deve citare la fonte (Es.: “Come riportato da Minghui.org,…”) e indicare il link dell’articolo originale. Per uso commerciale contattare la nostra redazione per ottenere l’autorizzazione.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Religion and Belief"
    ],
    "external_links": [
        "https://it.falundafa.org/imported/zfl/zfl.htm))",
        "https://www.it.falundafa.org/imported/zfl/zfl.htm))"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-02-23T06:10:24.661+02:00",
    "updated": "2024-02-23T06:10:24.661+02:00"
}