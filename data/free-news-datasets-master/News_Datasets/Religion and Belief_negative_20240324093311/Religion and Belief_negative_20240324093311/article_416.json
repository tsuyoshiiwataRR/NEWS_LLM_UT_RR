{
    "thread": {
        "uuid": "965571815fb9fc654e2d742644bfae05f139f292",
        "url": "https://www.fanpage.it/roma/madonna-di-trevignano-una-testimone-gisella-faceva-esorcismi-e-diceva-di-lottare-con-satana",
        "site_full": "www.fanpage.it",
        "site": "fanpage.it",
        "site_section": "http://www.fanpage.it/feed",
        "site_categories": [
            "media"
        ],
        "section_title": "Fanpage",
        "title": "Madonna di Trevignano, una testimone: \"Gisella faceva esorcismi e diceva di lottare con Satana\"",
        "title_full": "Madonna di Trevignano, una testimone: \"Gisella faceva esorcismi e diceva di lottare con Satana\"",
        "published": "2024-02-23T14:09:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://staticfanpage.akamaized.net/wp-content/uploads/sites/28/2023/04/madonna-di-trevignano-gisella-cardia.jpg",
        "performance_score": 0,
        "domain_rank": 10744,
        "domain_rank_updated": "2024-02-20T12:07:18.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "965571815fb9fc654e2d742644bfae05f139f292",
    "url": "https://www.fanpage.it/roma/madonna-di-trevignano-una-testimone-gisella-faceva-esorcismi-e-diceva-di-lottare-con-satana",
    "ord_in_thread": 0,
    "parent_url": null,
    "author": "@AlessiaRabbai",
    "published": "2024-02-23T14:09:00.000+02:00",
    "title": "Madonna di Trevignano, una testimone: \"Gisella faceva esorcismi e diceva di lottare con Satana\"",
    "text": "Madonna di Trevignano, una testimone: “Gisella faceva esorcismi e diceva di lottare con Satana” Fantomatiche guarigioni ed esorcismi sono argomenti di cui le testate giornalistiche e i programmi televisivi hanno parlato molto in concomitanza della [strage che ha scosso Altavilla Milicia](https://www.fanpage.it/attualita/che-cose-un-esorcismo-e-perche-se-ne-parla-per-la-strage-di-altavilla-milicia/), fatti che però non hanno nulla a che vedere con la fede. Ad improvvisarli sarebbe stata anche Maria Giuseppa Scarpulla, a detta di alcuni ex seguaci che hanno raccontato le loro esperienze con la veggente, che dice di vedere la Madonna a Trevignano Romano. A parlarne la trasmissione Mediaset Mattino Cinque condotta da Federica Panicucci con un servizio del giornalista Paolo Capresi. \"Gisella raccontava spesso di praticare esorcismi su persone indemoniate o che lei riteneva tali – a parlare è una testimone che vuole restare anonima – Mi ricordo più di una volta e in più di un'occasione anche fuori Trevignano che spesso la veggente faceva dei gruppi di preghiera ad esempio a Rimini o in altri posti, dove raccontava spesso di persone indemoniate e che lei si trovava sempre a \"lottare con il diavolo\". Raccontava di liberare queste persone, ma soprattutto di lottare con Satana\". Per la Chiesa cattolica gli esorcismi possono essere praticati solo da sacerdoti scelti e incaricati dal vescovo, come quello della diocesi di Civitacastellana all'interno della quale ricade Trevignano Romano e [che Fanpage.it ha intervistato](https://www.fanpage.it/roma/lesorcista-spiega-come-la-dioscesi-di-civita-castellana-indaga-sul-caso-di-trevignano-e-non-solo/). \"Gisella ha chiesto di interrompere cure mediche\" La testimone segreta intervistata da Mattino Cinque spiega: \"Alla presenza di alcuni sacerdoti Gisella imponeva le mani sopra la testa delle persone e iniziava a pregare. Se durante quel rituale la persona che stava esorcizzando non sveniva era come se non avesse funzionato. Inoltre – continua – dopo la messa – in una chiesa non specificata ndr – in sacrestia Gisella impartiva la benedizione alle persone\". La testimone con cui parla il giornalista Mediaset spiega che è successo anche che venisse chiesto di interrompere cure mediche: \"Durante il periodo del Covid per esempio io ho sentito più di una volta dire se non dimettete subito il vostro caro, che magari era ricoverato in un reparto Covid morirà, se riuscite a farlo dimettere vivrà\". Fanpage.it raccomanda al lettore di rivolgersi sempre ai medici e seguire le cure. \"Tutto falso, è autosuggestione\" Anche Luigi Avella, l'ex fedele di Gisella che ha donato volontariamente 123mila euro all'associazione Madonna di Trevignano Ets che aveva sentito parlare dei riti che faceva Scarpulla un giorno incuriosito le ha chiesto di partecipare: \"Gisella mi ha imposto le mani, io per farla contenta sono caduto sul divano, ma stavo recitando, non è successo nulla. Il marito di Gisella che era caduto dopo di me si è messo a ridere. Il problema è che molte persone ci credono a queste cose, molte plagiate si autosuggestionano, fate attenzione\". [ ](https://www.fanpage.it/roma/madonna-di-trevignano-in-un-messaggio-della-veggente-gisella-gesu-fa-politica/) [ Carlo denuncia: \"Mia sorella fedele di Gisella, non riesco più a vederla\" ](https://www.fanpage.it/roma/madonna-di-trevignano-carlo-denuncia-mia-sorella-fedele-di-gisella-non-riesco-piu-a-vederla/) [ L'ex portavoce di Gisella: \"Il marito Gianni Cardia mi ha minacciata\" ](https://www.fanpage.it/roma/madonna-di-trevignano-lex-portavoce-di-gisella-il-marito-gianni-cardia-mi-ha-minacciata/) [ I nuovi messaggi di Gisella per spaventare i seguaci: \"Fate scorte di cibo\" ](https://www.fanpage.it/roma/madonna-di-trevignano-i-nuovi-messaggi-di-gisella-per-spaventare-i-seguaci-fate-scorte-di-cibo/) [ L'esorcista spiega come la Chiesa indaga sul caso di Trevignano e non solo ](https://www.fanpage.it/roma/lesorcista-spiega-come-la-dioscesi-di-civita-castellana-indaga-sul-caso-di-trevignano-e-non-solo/) [ La Scienza spiega perché le statuette \"lacrimano\" e \"sudano\" da millenni ](https://www.fanpage.it/roma/la-scienziata-del-cicap-spiega-perche-le-statuette-lacrimano-e-sudano-da-millenni/)",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Religion and Belief"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-02-23T14:14:35.962+02:00",
    "updated": "2024-02-23T14:14:35.962+02:00"
}