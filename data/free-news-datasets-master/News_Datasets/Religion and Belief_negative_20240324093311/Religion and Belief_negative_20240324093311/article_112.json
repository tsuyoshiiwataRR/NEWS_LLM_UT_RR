{
    "thread": {
        "uuid": "7a58160a3a1b782f5a656e265feab38dc3ca01a8",
        "url": "https://www.globalist.it/world/2024/02/23/navalny-vietata-pure-una-preghiera-in-suffragio-in-chiesa-interviene-la-polizia",
        "site_full": "www.globalist.it",
        "site": "globalist.it",
        "site_section": "https://www.globalist.it/feed",
        "site_categories": [
            "uncategorized"
        ],
        "section_title": "Globalist.it",
        "title": "Navalny, vietata pure una preghiera in suffragio in chiesa: interviene la polizia",
        "title_full": "Navalny, vietata pure una preghiera in suffragio in chiesa: interviene la polizia",
        "published": "2024-02-23T01:58:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "http://www.globalist.it/wp-content/uploads/2024/02/11158469-e1708171345762.jpg",
        "performance_score": 0,
        "domain_rank": 62832,
        "domain_rank_updated": "2024-02-20T12:07:23.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "7a58160a3a1b782f5a656e265feab38dc3ca01a8",
    "url": "https://www.globalist.it/world/2024/02/23/navalny-vietata-pure-una-preghiera-in-suffragio-in-chiesa-interviene-la-polizia",
    "ord_in_thread": 0,
    "parent_url": null,
    "author": "globalist",
    "published": "2024-02-23T01:58:00.000+02:00",
    "title": "Navalny, vietata pure una preghiera in suffragio in chiesa: interviene la polizia",
    "text": "“Denunciata per aver chiesto, in chiesa, una preghiera in ricordo di Alexei Navalny. E’accaduto in Udmurtia, repubblica della Federazione Russa, ad ovest degli Urali. A raccontarlo a OVD-Info è stata la stessa donna.\nLa parrocchiana ha ordinato il sorokoust – così si chiama nella chiesa ortodossa la preghiera in suffragio di un defunto – il 20 febbraio. Due giorni dopo, ha ricevuto una chiamata dalla chiesa. Le veniva chiesto se la persona nominata nel biglietto fosse un credente e se nome e cognome fossero quelli di Alexei Navalny.\nNon è chiaro come il personale della chiesa si sia reso conto che si trattava di Navalny. In questo tipo di richieste ci si limita a segnare solo il nome, in questo caso Alexei. Inoltre, non è chiaro come la chiesa sapesse chi avesse ordinato esattamente il sorokoust: i moduli su cui sono scritti i nomi per la commemorazione non sono numerati e sono presentati in forma anonima.\nSta di fatto che, poco dopo, la donna ha ricevuto una chiamata dalla polizia e le è stato chiesto di presentarsi “per dare spiegazioni”. La polizia e la chiesa non hanno voluto confermare o smentire il racconto della parrocchiana”.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Crime, Law and Justice",
        "Religion and Belief"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-02-23T03:09:39.581+02:00",
    "updated": "2024-02-23T03:09:39.581+02:00"
}