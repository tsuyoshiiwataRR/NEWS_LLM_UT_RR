{
    "thread": {
        "uuid": "31302bb97d1598444dbc7246013bbe2ac499832e",
        "url": "http://www.elpuntavui.cat/punt-divers/article/4-divers/2369773-detinguts-per-cometre-un-robatori-violent-en-un-hostal-de-figueres.html",
        "site_full": "www.elpuntavui.cat",
        "site": "elpuntavui.cat",
        "site_section": "https://elpuntavui.cat",
        "site_categories": [
            "media"
        ],
        "section_title": "El Punt Avui - Barcelona",
        "title": "Detenen dos homes per cometre un robatori violent en un hostal | Maria Saguer | figueres | Successos | El Punt Avui",
        "title_full": "Detenen dos homes per cometre un robatori violent en un hostal | Maria Saguer | figueres | Successos | El Punt Avui",
        "published": "2023-12-28T16:52:00.000+02:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://www.elpuntavui.cat/imatges/62/26/4x3/780_0008_6226888_b2523f1ebb07b86623c88ca45cefa6b2ver8.jpg",
        "performance_score": 0,
        "domain_rank": 28951,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "31302bb97d1598444dbc7246013bbe2ac499832e",
    "url": "http://www.elpuntavui.cat/punt-divers/article/4-divers/2369773-detinguts-per-cometre-un-robatori-violent-en-un-hostal-de-figueres.html",
    "ord_in_thread": 0,
    "parent_url": null,
    "author": "Maria Saguer",
    "published": "2023-12-28T16:52:00.000+02:00",
    "title": "Detenen dos homes per cometre un robatori violent en un hostal | Maria Saguer | figueres | Successos | El Punt Avui",
    "text": "successos Detinguts per cometre un robatori violent en un hostal de Figueres Els dos lladres van irrompre a dins l’establiment amb passamuntanyes i un d’ells duia un arma de foc Els Mossos d’Esquadra han detingut dos homes de 28 i 29 anys com a presumptes autors d’un robatori amb violència i intimidació i lesions lleus a Figueres. Els fets van tenir lloc el dia 13 de desembre, poc abans de les 5 de la matinada quan dues persones vestides de fosc i amb passamuntanyes, una d’elles amb un arma de foc, van irrompre a l’interior d’un hostal de la capital empordanesa. Els lladres van aprofitar per entrar quan la recepcionista va obrir la porta per deixar sortir a un client. Un cop a dins l’establiment, van amenaçar a la dona amb aquesta arma i emprant violència la van fer anar fins a la zona del bar on hi havia cinc clients a qui van fer estirar al terra de bocaterrosa i els hi van sostreure els seus telèfons mòbils, juntament amb el de la treballadora. Tot seguit, els autors van sostreure els diners de la recaptació que hi havia a la caixa registradora i els de dins la màquina escurabutxaques que van forçar prèviament. Arran d’aquests fets, els agents de la comissaria de Figueres van iniciar una investigació que va permetre detenir dos homes. Un d’ells, és una de les dues persones que van irrompre a l’hostal amb passamuntanyes aquell dia. El segon detingut es tracta d’un dels cinc clients que hi havia el moment dels fets dins l’establiment. De moment, la investigació continua oberta i no es descarten més detencions. Pel que fa als detinguts, que ja tenien antecedents policials, van passar el dia 21 de desembre a disposició del jutjat en funcions de guàrdia de Figueres. [Identificar-me](/registre/compte/verificat.html?return=aHR0cDovL3d3dy5lbHB1bnRhdnVpLmNhdC9wdW50LWRpdmVycy9hcnRpY2xlLzQtZGl2ZXJzLzIzNjk3NzMtZGV0aW5ndXRzLXBlci1jb21ldHJlLXVuLXJvYmF0b3JpLXZpb2xlbnQtZW4tdW4taG9zdGFsLWRlLWZpZ3VlcmVzLmh0bWwjY29tbWVudHM=&msg=34bd8f3599cdc6f6308d40855bdb2a1b). Si ja sou usuari verificat, us heu d'identificar. [Vull ser usuari verificat](/registre/compte/verificat.html?return=aHR0cDovL3d3dy5lbHB1bnRhdnVpLmNhdC9wdW50LWRpdmVycy9hcnRpY2xlLzQtZGl2ZXJzLzIzNjk3NzMtZGV0aW5ndXRzLXBlci1jb21ldHJlLXVuLXJvYmF0b3JpLXZpb2xlbnQtZW4tdW4taG9zdGFsLWRlLWZpZ3VlcmVzLmh0bWwjY29tbWVudHM=&msg=34bd8f3599cdc6f6308d40855bdb2a1b). Per escriure un comentari cal ser usuari verificat. [Normes de Participació](/epa/normes-participacio.html).",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Crime, Law and Justice",
        "Disaster and Accident",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T01:36:21.827+02:00",
    "updated": "2023-12-29T01:36:21.827+02:00"
}