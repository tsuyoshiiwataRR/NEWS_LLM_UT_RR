{
    "thread": {
        "uuid": "a93982f035958177e0e15a825b81eee91a587397",
        "url": "https://corrieredibologna.corriere.it/notizie/cronaca/23_dicembre_28/paola-bolognesi-l-autopsia-sull-ex-pallavolista-morta-attacco-cardiaco-e-cause-naturali-risultati-definitivi-in-60-giorni-57b3bdce-88a1-43c1-8555-298d7b3d9xlk.shtml",
        "site_full": "corrieredibologna.corriere.it",
        "site": "corriere.it",
        "site_section": "http://corrieredibologna.corriere.it",
        "site_categories": [
            "media"
        ],
        "section_title": "Corriere di Bologna: le ultime news da Bologna",
        "title": "Paola Bolognesi, l'autopsia sull'ex pallavolista morta: «Attacco cardiaco e cause naturali, risultati definitivi in 60 giorni» | Corriere.it",
        "title_full": "Paola Bolognesi, l'autopsia sull'ex pallavolista morta: «Attacco cardiaco e cause naturali, risultati definitivi in 60 giorni» | Corriere.it",
        "published": "2023-12-28T20:05:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dimages2.corriereobjects.it/files/og_thumbnail/files/fp/uploads/2023/12/27/658c1caf26c47.r_d.252-270-0.jpeg",
        "performance_score": 0,
        "domain_rank": 1282,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 4
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "a93982f035958177e0e15a825b81eee91a587397",
    "url": "https://corrieredibologna.corriere.it/notizie/cronaca/23_dicembre_28/paola-bolognesi-l-autopsia-sull-ex-pallavolista-morta-attacco-cardiaco-e-cause-naturali-risultati-definitivi-in-60-giorni-57b3bdce-88a1-43c1-8555-298d7b3d9xlk.shtml",
    "ord_in_thread": 0,
    "parent_url": null,
    "author": "Enea Conti",
    "published": "2023-12-28T20:05:00.000+02:00",
    "title": "Paola Bolognesi, l'autopsia sull'ex pallavolista morta: «Attacco cardiaco e cause naturali, risultati definitivi in 60 giorni» | Corriere.it",
    "text": "Paola Bolognesi, l'autopsia sull'ex pallavolista morta: «Attacco cardiaco e cause naturali, risultati definitivi in 60 giorni» Per la morte di Bagnacavallo prevale l'ipotesi del malore: la Procura di Ravenna aveva aperto un fascicolo a carico del marito Un attacco cardiaco legato ad alcune patologie pregresse. Sarebbe questa la causa della morte di [Paola Bolognesi, l’ex pallavolista ](https://corrieredibologna.corriere.it/notizie/cronaca/23_dicembre_27/ravenna-allenatrice-di-pallavolo-morta-alla-vigilia-di-natale-disposta-l-autopsia-708aff94-1b87-4a29-9597-27a58d19exlk.shtml)deceduta nella notte tra il 23 e il 24 dicembre scorsi nella sua casa di Bagnacavallo, nel Ravennate, stando al parere espresso dal medico legale subito dopo l’autopsia eseguita nel primo pomeriggio a Lugo. L’esame è stato disposto dal pm Raffaelle Belvederi della Procura di Ravenna che ha indagato a piede libero per omicidio volontario il marito della donna, il 54enne Miguel Soto di origine cubana. La morte di Paola Bolognesi e le indagini Il fascicolo non è ancora stato archiviato e occorreranno sessanta giorni perché il medico legale depositi i risultati dell’esame. «Siamo certi che l’indagine a carico del mio assistito – aveva commentato a caldo Franco Randi legale di Miguel Soto – sia un atto dovuto. Ha trovato lui il cadavere, la moglie aveva in mano un macchinario per la misurazione della pressione». Circostanza riscontrata dai carabinieri che indagano sul caso che avevano ispezionato la camera matrimoniale in cui la signora giaceva a letto senza vita. Sul corpo erano presenti lividi ed ecchimosi e tracce di sangue in bocca che avevano spinto gli inquirenti ad aprire un fascicolo e fare chiarezza. Per i testimoni la coppia attraversava una crisi coniugale Al momento del decesso, altra circostanza che aveva suscitato perplessità, Paola Bolognesi era vestita con gli stessi abiti con cui era rientrata a casa. Anche altre circostanze hanno imposto accertamenti. Stando al racconto di alcuni testimoni la coppia non stava attraversando un periodo sereno. Paola Bolognesi e il marito, che si erano conosciuti quindici anni fa, negli ultimi tempi litigavano di continuo e condividevano spazi diversi della casa. Tanto che il Miguel Soto aveva raccontato di aver rinvenuto il cadavere allarmato dal suono della sveglia che non smetteva di suonare nella stanza in cui dormiva la moglie. Il fascicolo rimane aperto anche se prevale l'ipotesi del malore Pare inoltre che la donna volesse convincere il marito ad andarsene di casa, da quell’abitazione del centro di Bagnacavallo in cui viveva anche il padre della sessantunenne, gravemente affetto da Alzheimer. Al momento, come detto, il fascicolo aperto in Procura rimane aperto anche se l’ipotesi del malore, comunque mai scartata alla luce di alcune patologie cardiache conclamate di cui la donna soffriva, ha preso il sopravvento sulle altre. Il funerale di Paola Bolognesi era stato programmato per il 27 dicembre, poi la decisione della Procura aveva imposto ai familiari di annullare la cerimonia che sarà celebrata nei prossimi giorni. La newsletter del Corriere di Bologna Se vuoi restare aggiornato sulle notizie di Bologna e dell’Emilia-Romagna iscriviti gratis alla newsletter del Corriere di Bologna. Arriva tutti i giorni direttamente nella tua casella di posta alle 12. Basta cliccare [qui](https://www.corriere.it/newsletter/?theme=38&intcmp=autopromo_corbologna). 28 dicembre 2023 ( modifica il 28 dicembre 2023 | 19:24) © RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Human Interest",
        "Disaster and Accident",
        "Health"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T00:07:14.941+02:00",
    "updated": "2023-12-29T00:07:14.941+02:00"
}