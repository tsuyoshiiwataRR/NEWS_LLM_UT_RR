{
    "thread": {
        "uuid": "1be5b89c1033d614bff669e05edad7170f003210",
        "url": "https://www.ilmeteo.it/notizie/norovirus-kawasaki-nel-regno-unito-raddoppiano-i-casi-che-cos-e-quali-sono-i-rischi-per-litalia-062916925",
        "site_full": "www.ilmeteo.it",
        "site": "ilmeteo.it",
        "site_section": "https://ilmeteo.it",
        "site_categories": [
            "media"
        ],
        "section_title": "\r\n            IL METEO &#9655; Meteo e previsioni del tempo in Italia * iLMeteo.it\r\n        ",
        "title": "Norovirus Kawasaki: nel Regno Unito raddoppiano i casi; che cos'è e quali sono i rischi per l'Italia",
        "title_full": "Norovirus Kawasaki: nel Regno Unito raddoppiano i casi; che cos'è e quali sono i rischi per l'Italia",
        "published": "2024-11-15T01:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ilmeteo.it/portale/files/giornale/febbre-termometro-malattia-270724_2.jpeg",
        "performance_score": 0,
        "domain_rank": 15061,
        "domain_rank_updated": "2024-11-11T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "1be5b89c1033d614bff669e05edad7170f003210",
    "url": "https://www.ilmeteo.it/notizie/norovirus-kawasaki-nel-regno-unito-raddoppiano-i-casi-che-cos-e-quali-sono-i-rischi-per-litalia-062916925",
    "ord_in_thread": 0,
    "parent_url": null,
    "author": "Redazione",
    "published": "2024-11-15T01:00:00.000+02:00",
    "title": "Norovirus Kawasaki: nel Regno Unito raddoppiano i casi; che cos'è e quali sono i rischi per l'Italia",
    "text": "Si tratta, così come riporta il quotidiano [Repubblica](https://www.repubblica.it/salute/2024/11/13/news/norovirus_kawasaki_virus_infezioni_contagi-423617249/?ref=RHLF-BG-P20-S1-T1), di una infezione grave che mette a dura prova l’apparato gastrointestinale. L’Agenzia per la sicurezza sanitaria del Regno Unito (Ukhsa) ha comunicato che si sta registrando una diffusione insolita soprattutto in UK dove i casi nell’ultimo periodo sono addirittura raddoppiati. I sintomi più comuni dell’infezione sono diarrea, con dolori addominali e vomito. L'esordio può avvenire senza preavviso: a volte inizia con episodi di vomito, che può diventare un meccanismo di trasmissione particolarmente efficace. E il vomito può verificarsi anche in assenza di diarrea. Altri sintomi invece possono includere crampi addominali, febbre, mal di testa, dolori muscolari, brividi e mialgia. Questa sintomatologia normalmente si protrae per 2-3 giorni, ma può durare più a lungo nei bambini piccoli e negli anziani. Cosa fare se si è stati contagiati da Norovirus? È raccomandata l’assunzione di molti liquidi per compensare la disidratazione conseguente a vomito e diarrea. La trasmissione del virus è estremamente facile poiché basta una bassissima concentrazione di particelle virali per innescare l’infezione, tant’è che gli esperti raccomandano che per proteggersi da questo patogeno altamente contagioso bisogna lavare spesso e con cura le mani. Inoltre, è stata avviata la sperimentazione del primo vaccino mRNA al mondo proprio contro il Noroviurs, nella speranza che possa apportare enormi benefici alla salute. A produrlo è l’azienda farmaceutica Moderna. “Al momento non esistono vaccini approvati contro il Norovirus, mentre alle persone che si ammalano gravemente vengono semplicemente somministrati liquidi per via endovenosa - ha detto Patrick Moore, medico di base e ricercatore capo nazionale per la sperimentazione nel Regno Unito -. Il peso del virus è enorme, con circa 685 milioni di casi e 200.000 decessi a livello globale ogni anno”.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Health",
        "Science and Technology",
        "Social Issue"
    ],
    "ai_allow": true,
    "canonical": false,
    "webz_reporter": false,
    "external_links": [
        "https://www.repubblica.it/salute/2024/11/13/news/norovirus_kawasaki_virus_infezioni_contagi-423617249/?ref=RHLF-BG-P20-S1-T1),",
        "https://repubblica.it/salute/2024/11/13/news/norovirus_kawasaki_virus_infezioni_contagi-423617249/?ref=RHLF-BG-P20-S1-T1),",
        "https://www.repubblica.it/salute/2024/11/13/news/norovirus_kawasaki_virus_infezioni_contagi-423617249/"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-15T02:17:04.722+02:00",
    "updated": "2024-11-15T02:17:04.722+02:00"
}