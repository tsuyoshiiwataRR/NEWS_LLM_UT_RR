{
    "thread": {
        "uuid": "27dc22e7da18ff1df95ab97e3c235b91860c0488",
        "url": "https://www.tecnoandroid.it/2024/11/15/samsung-sta-avendo-problemi-con-lo-sviluppo-e-la-produzione-dei-soc-exynos-2500-1477719",
        "site_full": "www.tecnoandroid.it",
        "site": "tecnoandroid.it",
        "site_section": "https://www.tecnoandroid.it/news",
        "site_categories": [
            "media",
            "tech"
        ],
        "section_title": "News &#8211; TecnoAndroid",
        "title": "Samsung sta avendo problemi con lo sviluppo e la produzione dei SoC Exynos 2500",
        "title_full": "Samsung sta avendo problemi con lo sviluppo e la produzione dei SoC Exynos 2500",
        "published": "2024-11-15T13:15:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.tecnoandroid.it/wp-content/uploads/2024/11/Samsung-Exynos-2500-SoC-1.jpg",
        "performance_score": 0,
        "domain_rank": 148449,
        "domain_rank_updated": "2024-11-11T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "27dc22e7da18ff1df95ab97e3c235b91860c0488",
    "url": "https://www.tecnoandroid.it/2024/11/15/samsung-sta-avendo-problemi-con-lo-sviluppo-e-la-produzione-dei-soc-exynos-2500-1477719",
    "ord_in_thread": 0,
    "parent_url": null,
    "author": "Alessio Amoruso",
    "published": "2024-11-15T13:15:00.000+02:00",
    "title": "Samsung sta avendo problemi con lo sviluppo e la produzione dei SoC Exynos 2500",
    "text": "La famiglia Galaxy S25 sarà presentata nel corso dei primi mesi del 2025 ma l’attenzione degli addetti ai lavori è già concentrata sui prossimi [flagship Samsung](https://www.tecnoandroid.it/2024/11/14/samsung-galaxy-s25-trapela-in-rete-la-data-di-presentazione-ufficiale-1477568/). L’idea iniziale del produttore era quella di adottare il SoC Exynos 2500 su tutti i modelli che comporranno la famiglia. Tuttavia, lo sviluppo della piattaforma hardware proprietaria sta procedendo a rilento causando non pochi problemi al produttore coreano. Stando a quanto indicato da alcuni report, Samsung potrebbe essere in ritardo sull’ottimizzazione e sulla produzione a causa delle limitazioni imposte dal governo sulle ore lavorative. Secondo la legislazione coreana, nel Paese non è possibile superare le 52 ore di lavoro settimanali, includendo 12 ore di straordinari. Un limite che si ripercuote sulle attività del gigante coreano in termini di sviluppo e produzione del chipset di nuova generazione. Le limitazioni sulle ore lavorative settimanali stanno causando problemi a Samsung per lo sviluppo e la produzione dei SoC Exynos 2500 A causa di questi [limiti](https://www.gizmochina.com/2024/11/14/samsung-says-koreas-52-hour-workweek-is-the-reason-behind-exynoss-failure-to-compete-with-qualcomm-and-apple/), si sono accumulati notevoli ritardi nel processo di realizzazione del SoC Exynos 2500. Samsung ha cercato di trovare una soluzione direttamente con il Governo per ottenere una deroga ma i negoziati sembrano falliti Ne consegue che Samsung ha dovuto rivedere completamente i propri piani per adattarsi alla situazione. Per questo motivo, il produttore coreano potrebbe utilizzare il SoC [Exynos 2500](https://www.tecnoandroid.it/2024/11/06/galaxy-s25-samsung-sta-testando-il-soc-exynos-2500-1473238/) solo sulla la versione base e su quella Plus. La variante Ultra, invece, sarà spinta dal SoC Qualcomm Snapdragon 8 Elite per diminuire la pressione sulla produzione di Samsung. Gli analisti stanno facendo notare che la problematica è comune a tutti gli altri produttori coreani oltre che Taiwanesi, tra cui spicca TSMC. Tuttavia, Samsung è attiva in molti più settori e include anche la progettazione dei semiconduttori oltre che la produzione vera e propria. Il rispetto delle ore lavorative diventa vincolante se tutto il processo, dall’ideazione allo sviluppo, viene svolto in corea.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Economy, Business and Finance",
        "Science and Technology"
    ],
    "ai_allow": true,
    "canonical": false,
    "webz_reporter": false,
    "external_links": [
        "https://www.gizmochina.com/2024/11/14/samsung-says-koreas-52-hour-workweek-is-the-reason-behind-exynoss-failure-to-compete-with-qualcomm-and-apple/),",
        "https://gizmochina.com/2024/11/14/samsung-says-koreas-52-hour-workweek-is-the-reason-behind-exynoss-failure-to-compete-with-qualcomm-and-apple/),"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-15T14:41:50.000+02:00",
    "updated": "2024-11-15T14:41:50.000+02:00"
}