{
    "thread": {
        "uuid": "365a2dd04d16d669c86437d2d0905c9458deda6f",
        "url": "https://multiplayer.it/notizie/phil-spencer-lancia-una-frecciata-a-ps5-pro-non-faremo-crescere-mercato-con-console-da-mille-dollari.html",
        "site_full": "multiplayer.it",
        "site": "multiplayer.it",
        "site_section": "https://multiplayer.it/feed/rss/homepage",
        "site_categories": [
            "hobbies_and_interests",
            "video_and_computer_games"
        ],
        "section_title": "Videogiochi per PC e console | Multiplayer.it",
        "title": "Phil Spencer lancia una frecciata a PS5 Pro: \"Non faremo crescere il mercato con console da mille dollari\"",
        "title_full": "Phil Spencer lancia una frecciata a PS5 Pro: \"Non faremo crescere il mercato con console da mille dollari\"",
        "published": "2024-11-14T23:33:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://multiplayer.net-cdn.it/thumbs/images/2024/06/10/phil-spencer-03_jpg_1200x0_crop_q85.jpg",
        "performance_score": 0,
        "domain_rank": 35383,
        "domain_rank_updated": "2024-11-11T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "365a2dd04d16d669c86437d2d0905c9458deda6f",
    "url": "https://multiplayer.it/notizie/phil-spencer-lancia-una-frecciata-a-ps5-pro-non-faremo-crescere-mercato-con-console-da-mille-dollari.html",
    "ord_in_thread": 0,
    "parent_url": null,
    "author": "@multiplayerit",
    "published": "2024-11-14T23:33:00.000+02:00",
    "title": "Phil Spencer lancia una frecciata a PS5 Pro: \"Non faremo crescere il mercato con console da mille dollari\"",
    "text": "Phil Spencer ha lanciato una frecciata a PS5 Pro durante un'intervista con Bloomberg in cui il CEO di Microsoft Gaming ha toccato diversi argomenti, fra cui la strategia delle aquisizioni e il possibile arrivo di una Xbox portatile. \"Per raggiungere nuovi giocatori dobbiamo essere creativi e adattarci a nuovi modelli di business, nuovi dispositivi, nuovi modi per accedere alle esperienze\", ha detto Spencer. \"Non faremo crescere il mercato con console da mille dollari.\" Il riferimento è chiaramente a PlayStation 5 Pro, che ha fatto parecchio discutere per via del prezzo e sembra strizzare l'occhio all'idea di un mercato per certi versi elitario, sostanzialmente meno accessibile rispetto a quanto accaduto finora. Il prezzo di PS5 Pro è colpa di Xbox? Le parole di Phil Spencer fanno riflettere, perché se è vero che Microsoft non avrebbe puntato su quel tipo di strategia per un eventuale upgrade mid-gen, è chiaro che [il prezzo di PS5 Pro dipende anche e soprattutto dalla mancata concorrenza](/notizie/prezzo-di-ps5-pro-e-colpa-di-xbox-che-ora-smaterializza-sue-console.html), da una situazione in cui Sony ha ritenuto di poter \"osare\" visto che non aveva nessuno con cui confrontarsi. A questo punto sarà davvero interessante capire in che modo la casa di Redmond vuole muoversi, sebbene [la nuova campagna pubblicitaria](/notizie/sapete-cose-unxbox-microsoft-ha-lanciato-una-campagna-per-spiegare-che-non-si-parla-piu-solo-di-console.html) non faccia ben sperare sul fronte dell'hardware a marchio Xbox, che finisce per essere sminuito sul piano comunicativo. Stando alle voci circolate finora, l'idea è quella di [lanciare la prossima Xbox nel 2026](/notizie/lxbox-next-gen-sara-sia-tradizionale-che-una-console-portatile-con-uscita-forse-gia-nel-2026-per-un-report.html), giocando d'anticipo rispetto a PS6 e provando in questo modo a riproporre l'approccio vincente di Xbox 360, si spera anche a fronte di un prezzo di vendita competitivo.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Science and Technology",
        "Business and Market Analysis"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Bloomberg",
                "sentiment": "negative"
            },
            {
                "name": "Phil Spencer",
                "sentiment": "negative"
            }
        ],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-15T01:58:23.486+02:00",
    "updated": "2024-11-15T08:06:29.115+02:00"
}