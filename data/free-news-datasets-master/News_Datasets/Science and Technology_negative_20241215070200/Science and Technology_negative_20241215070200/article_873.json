{
    "thread": {
        "uuid": "b2712398fa6e38c46c4050a388c7e04337e1f61a",
        "url": "https://www.wired.it/article/kindle-colorsoft-difetto-schermo-consegne-sospese-amazon",
        "site_full": "www.wired.it",
        "site": "wired.it",
        "site_section": "https://www.wired.it/feed/rss",
        "site_categories": [
            "media"
        ],
        "section_title": "Wired Italia",
        "title": "Kindle Colorsoft, Amazon ha sospeso le consegne per un difetto allo schermo",
        "title_full": "Kindle Colorsoft, Amazon ha sospeso le consegne per un difetto allo schermo",
        "published": "2024-11-15T15:45:00.000+02:00",
        "replies_count": 0,
        "participants_count": 1,
        "site_type": "news",
        "country": "",
        "main_image": "https://media-assets.wired.it/photos/673735633894ea556b2bee7c/16:9/w_1280,c_limit/Kindle-Colorsoft-(Trade-In-Program)-Abstract-Background-112024-SOURCE-Amazon.jpg",
        "performance_score": 0,
        "domain_rank": 8686,
        "domain_rank_updated": "2024-11-11T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "b2712398fa6e38c46c4050a388c7e04337e1f61a",
    "url": "https://www.wired.it/article/kindle-colorsoft-difetto-schermo-consegne-sospese-amazon",
    "ord_in_thread": 0,
    "parent_url": null,
    "author": "Brenda Stolyar",
    "published": "2024-11-15T15:45:00.000+02:00",
    "title": "Kindle Colorsoft, Amazon ha sospeso le consegne per un difetto allo schermo",
    "text": "Il lancio del primo [Kindle](https://www.wired.it/topic/kindle) a colori non sta andando molto bene. Amazon – che produce gli ereader – ha iniziato le spedizioni del suo nuovo [Kindle Colorsoft](https://www.wired.it/article/kindle-diventa-a-colori-ecco-colorsoft/) il 30 ottobre, ma le ha successivamente sospese dopo che alcuni clienti hanno segnalato la presenza di una barra gialla nella parte inferiore dello schermo e uno scolorimento dei bordi. Il colosso sta lavorando a una soluzione e nel frattempo offre una sostituzione o un rimborso per i clienti coinvolti.\nC'è però un altro problema. Prima del lancio, Amazon aveva lanciato una promozione che permetteva ai possessori di Kindle di restituire il loro vecchio modello per ottenere uno sconto del 20% sul Colorsoft (almeno in alcuni paesi tra cui non figura l'Italia, come Stati Uniti e Regno Uniti). Ora alcune di queste persone stanno restituendo il loro nuovo Colorsoft a causa del difetto, rimanendo così senza ereader. Amazon non ha ancora fornito informazioni concrete su quando sarà pronta la correzione per il Colorsoft, né su quando riprenderanno le spedizioni. Un bel pasticcio, insomma.\nTutto è iniziato con il lancio in alcuni mercati di uno sconto sul Kindle Colorsoft tramite il [programma di permuta](https://cna.st/affiliate-link/21YXcjY98V7uQpM8gitAm5xxLco18xj5fRBgiD6rNNzjjGMHDWSn1mrBR3pF4qLkgsPVwYjXhUHhpdAqj1E9erwkcK4mpb5r7fyWL1Wt2SdrvNtyWV4kEktC131VkGbFhiHAhzW9NXbXs3yEQWTGQPUTBFgMXZoB4T5b6QodpWp1whWzt5jZSi4r1Uj2bmobAXMXx2MbShjNyXahmbmUHXZ) di Amazon. Se i loro vecchi dispositivi erano giudicati idonei, gli utenti di questi paesi dovevano rispondere ad alcune domande sulle condizioni dei prodotti e poi spedirli. Una volta valutato da Amazon, il valore della permuta viene visualizzato sotto forma di carta regalo Amazon. Insieme al [credito](https://tradein.recommerce.com/?initialsessionid=261-2568482-7586610&ld=NSGoogle#/amazon-it/it), l'azienda offriva anche un ulteriore sconto del 20% sul nuovo Kindle a colori.\nI clienti che hanno deciso di approfittare del programma hanno spediti i loro vecchi Kindle partendo dal presupposto che avrebbero ricevuto a stretto giro un Colorsoft, che sarebbe diventato il loro nuovo ereader. Ma i problemi imprevisti del display hanno fatto saltare i piani. Le lamentele delle persone interessate dal disservizio sono arrivate [su Reddit](https://www.reddit.com/r/kindle/comments/1gnymjn/amazon_not_offering_trade_in_offer_for_the/?share_id=ldKWj0mFYOLUHPYbM3vDe&utm_content=2&utm_medium=ios_app&utm_name=ioscss&utm_source=share&utm_term=1) e [nelle recensioni](https://www.amazon.it/dp/B0CX8YKQ2H/ref_=bll_cp_kdl_t#customerReviews) della [pagina del Colorsoft su Amazon](https://cna.st/affiliate-link/S99RnZiqgDo8tnTAED8nyeSBpHkigRJvBpEaL3Dt95qXqgnJLnMeofTnKwQDj4o1LipxsieRY8jzFAzrFdVFkdPNaJjKhgfuMyagYrUbwYar2aH3bmKbbSwY3Bs29UqCa1xnRpf), che attualmente ha una valutazione di 2,9 stelle su 5.\nNon tutte le persone che hanno acquistato l'ereader hanno riscontrato il problema (Wired US per esempio non l'ha notato nel dispositivo [che ha recensito](https://www.wired.com/review/kindle-colorsoft/)). Se a voi dovesse capitare, la cosa da fare è contattare il servizio clienti di Amazon per ottenere un rimborso o una sostituzione. Ma è qui che le cose si complicano. I clienti che hanno scelto di riavere indietro i soldi e utilizzato lo sconto, si vedranno restituire solo l'importo effettivamente pagato. Dal momento che il coupon del 20% di sconto non è più valido, dovranno pagare il Colorsoft a prezzo pieno quando Amazon riprenderà le consegne. Secondo le stime, chi opta per la sostituzione dovrà attendere dalle tre alle cinque settimane per ricevere il nuovo modello.\nE se aspettare fino a metà dicembre potrebbe andare bene per alcuni, chi ha consegnato ad Amazon il suo precedente Kindle è rimasto senza ereader. Inoltre, i clienti che decidessero di utilizzare il rimborso per acquistare un nuovo Paperwhite o un Kindle di base non possono approfittare della permuta perché non hanno più dispositivi da riconsegnare: dovranno quindi pagarli a prezzo pieno. Stando a diverse recensioni pubblicate sulla pagina di Colorsoft su Amazon, i rappresentanti del servizio clienti dell'azienda hanno detto ai clienti che lo sconto originale non può essere trasferito a un altro Kindle (non aiuta il fatto che la nuova linea di ereader di Amazon sia più costosa delle precedenti).\nMa c'è chi ha avuto più fortuna. A seconda del tipo di permuta, a volte Amazon versa la carta regalo sul conto dei clienti istantaneamente, a patto che spediscano il dispositivo entro 30 giorni. Alcuni hanno tenuto i loro Kindle fino a quando non hanno ricevuto quello nuovo, mentre un cliente è riuscito a ottenere una proroga per la restituzione. I [pagamenti istantanei](https://www.amazon.com/gp/help/customer/display.html?nodeId=GNESDAAB2JL84N3A) sembrano validi però solo negli Stati Uniti: in diverse discussioni su Reddit, i [clienti nel Regno Unito](https://www.reddit.com/r/kindle/comments/1g6py1m/kindle_trade_in_process/) scrivono che Amazon deve valutare i loro dispositivi prima di ricevere il credito.\nPersonalmente, non abbiamo visto l'alone giallo o uno scolorimento sull'unità inviata da Amazon a Wired US per la prova, pur avendo alcune cose da ridire sul Colorsoft. Lo schermo a colori è impressionante, ma il costante aggiornamento per il rendering dei colori e i tempi di caricamento non sono il massimo (è un problema comune alla maggior parte degli ereader a colori). Inoltre, il dispositivo è troppo costoso: ben cento euro in più del [Paperwhite Signature](https://cna.st/affiliate-link/6WnbuGMnBi631EWKf9ia2QKNNip5kZNec5TPLbyREXz1wUXEgHFvTBx7a2GE8huBBdxAWi5EYTSyjfqmrZ6w75jouJ7wK4nV4mYgq1y4tbqCDPtKxE7X1wNQm5H6f9GBZrN16vP181LpwtDubYayxFvBxaPF4xhS9iSndRVW5vXWFYY5wCbaEm1xyxB5cf), che fatta eccezione per lo schermo a colori ha molte delle stesse caratteristiche. Il Colorsoft poi non dispone di pulsanti per girare le pagine né supporta il pennino. Abbiamo contattato Amazon in merito a queste lamentele, ma al momento della pubblicazione della versione originale di questo articolo, l'azienda non aveva ancora risposto.\nQuesto articolo è apparso originariamente [su Wired US](https://www.wired.com/story/amazon-kindle-colorsoft-trade-in-program/).",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Corporate News and Profiles",
        "Science and Technology",
        "Social Issue"
    ],
    "ai_allow": true,
    "canonical": false,
    "webz_reporter": false,
    "external_links": [
        "https://www.reddit.com/r/kindle/comments/1gnymjn/amazon_not_offering_trade_in_offer_for_the/?share_id=ldKWj0mFYOLUHPYbM3vDe&utm_content=2&utm_medium=ios_app&utm_name=ioscss&utm_source=share&utm_term=1",
        "https://www.wired.com/review/kindle-colorsoft/",
        "https://www.amazon.com/gp/help/customer/display.html?nodeId=GNESDAAB2JL84N3A",
        "https://tradein.recommerce.com/?initialsessionid=261-2568482-7586610&ld=NSGoogle#/amazon-it/it",
        "https://cna.st/affiliate-link/21YXcjY98V7uQpM8gitAm5xxLco18xj5fRBgiD6rNNzjjGMHDWSn1mrBR3pF4qLkgsPVwYjXhUHhpdAqj1E9erwkcK4mpb5r7fyWL1Wt2SdrvNtyWV4kEktC131VkGbFhiHAhzW9NXbXs3yEQWTGQPUTBFgMXZoB4T5b6QodpWp1whWzt5jZSi4r1Uj2bmobAXMXx2MbShjNyXahmbmUHXZ",
        "https://www.amazon.it/dp/B0CX8YKQ2H/ref_=bll_cp_kdl_t#customerReviews",
        "https://cna.st/affiliate-link/6WnbuGMnBi631EWKf9ia2QKNNip5kZNec5TPLbyREXz1wUXEgHFvTBx7a2GE8huBBdxAWi5EYTSyjfqmrZ6w75jouJ7wK4nV4mYgq1y4tbqCDPtKxE7X1wNQm5H6f9GBZrN16vP181LpwtDubYayxFvBxaPF4xhS9iSndRVW5vXWFYY5wCbaEm1xyxB5cf",
        "https://cna.st/affiliate-link/S99RnZiqgDo8tnTAED8nyeSBpHkigRJvBpEaL3Dt95qXqgnJLnMeofTnKwQDj4o1LipxsieRY8jzFAzrFdVFkdPNaJjKhgfuMyagYrUbwYar2aH3bmKbbSwY3Bs29UqCa1xnRpf",
        "https://www.reddit.com/r/kindle/comments/1g6py1m/kindle_trade_in_process/",
        "https://www.wired.com/story/amazon-kindle-colorsoft-trade-in-program/",
        "https://www.cna.st/affiliate-link/21YXcjY98V7uQpM8gitAm5xxLco18xj5fRBgiD6rNNzjjGMHDWSn1mrBR3pF4qLkgsPVwYjXhUHhpdAqj1E9erwkcK4mpb5r7fyWL1Wt2SdrvNtyWV4kEktC131VkGbFhiHAhzW9NXbXs3yEQWTGQPUTBFgMXZoB4T5b6QodpWp1whWzt5jZSi4r1Uj2bmobAXMXx2MbShjNyXahmbmUHXZ",
        "https://www.cna.st/affiliate-link/S99RnZiqgDo8tnTAED8nyeSBpHkigRJvBpEaL3Dt95qXqgnJLnMeofTnKwQDj4o1LipxsieRY8jzFAzrFdVFkdPNaJjKhgfuMyagYrUbwYar2aH3bmKbbSwY3Bs29UqCa1xnRpf",
        "https://reddit.com/r/kindle/comments/1g6py1m/kindle_trade_in_process/",
        "https://www.amazon.com/gp/help/customer/display.html",
        "https://www.reddit.com/r/kindle/comments/1g6py1m/kindle_trade_in_process",
        "https://reddit.com/r/kindle/comments/1gnymjn/amazon_not_offering_trade_in_offer_for_the/?share_id=ldKWj0mFYOLUHPYbM3vDe&utm_content=2&utm_medium=ios_app&utm_name=ioscss&utm_source=share&utm_term=1",
        "https://amazon.it/dp/B0CX8YKQ2H/ref_=bll_cp_kdl_t#customerReviews",
        "https://wired.com/review/kindle-colorsoft/",
        "https://www.tradein.recommerce.com/?initialsessionid=261-2568482-7586610&ld=NSGoogle#/amazon-it/it",
        "https://www.cna.st/affiliate-link/6WnbuGMnBi631EWKf9ia2QKNNip5kZNec5TPLbyREXz1wUXEgHFvTBx7a2GE8huBBdxAWi5EYTSyjfqmrZ6w75jouJ7wK4nV4mYgq1y4tbqCDPtKxE7X1wNQm5H6f9GBZrN16vP181LpwtDubYayxFvBxaPF4xhS9iSndRVW5vXWFYY5wCbaEm1xyxB5cf",
        "https://tradein.recommerce.com/",
        "https://www.wired.com/review/kindle-colorsoft",
        "https://www.reddit.com/r/kindle/comments/1gnymjn/amazon_not_offering_trade_in_offer_for_the/",
        "https://amazon.com/gp/help/customer/display.html?nodeId=GNESDAAB2JL84N3A",
        "https://wired.com/story/amazon-kindle-colorsoft-trade-in-program/",
        "https://www.wired.com/story/amazon-kindle-colorsoft-trade-in-program"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-15T17:25:13.694+02:00",
    "updated": "2024-11-19T06:28:45.592+02:00"
}