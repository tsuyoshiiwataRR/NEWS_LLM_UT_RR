{
    "thread": {
        "uuid": "bed3625147199b4184a493f344b94625b82ce4aa",
        "url": "https://www.ilsoftware.it/google-svela-le-5-minacce-online-piu-diffuse-in-questo-momento",
        "site_full": "www.ilsoftware.it",
        "site": "ilsoftware.it",
        "site_section": "https://www.ilsoftware.it/rss.asp",
        "site_categories": [
            "windows",
            "tech"
        ],
        "section_title": "IlSoftware.it",
        "title": "Google svela le 5 minacce online più diffuse in questo momento",
        "title_full": "Google svela le 5 minacce online più diffuse in questo momento",
        "published": "2024-11-15T09:57:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ilsoftware.it/app/uploads/2024/11/2-12.jpg",
        "performance_score": 0,
        "domain_rank": 132924,
        "domain_rank_updated": "2024-11-11T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "bed3625147199b4184a493f344b94625b82ce4aa",
    "url": "https://www.ilsoftware.it/google-svela-le-5-minacce-online-piu-diffuse-in-questo-momento",
    "ord_in_thread": 0,
    "parent_url": null,
    "author": "Felice Galluccio",
    "published": "2024-11-15T09:57:00.000+02:00",
    "title": "Google svela le 5 minacce online più diffuse in questo momento",
    "text": "Molti utenti non si rendono conto delle problematiche che possono riscontrare frequentando quotidianamente il web. Di minacce ce ne sono molte ma a quanto pare Google avrebbe scelto di dichiarargli guerra con un nuovo strumento. Tale tipo di attività fa parte di un’iniziativa da parte del colosso di Mountain View che intende lottare contro le truffe online. Il tutto predisponendo un nuovo avviso periodico gestito dal team Trust & Safety.\nSi tratta dunque di un nuovo strumento che consentirà agli utenti di essere informati riguardo alle minacce più attuali. Questo contribuirà a renderli più consapevoli dei vari rischi che si corrono in rete ogni giorno. Nel primo report ufficiale l’azienda ha messo in evidenza cinque truffe pericolose che attualmente stanno girando.\nCampagne di impersonificazione di figure pubbliche\nIn questo caso i truffatori sfruttano la tecnologia dei deepfake per imitare personaggi famosi, promuovendo una determinata attività fraudolenta. Questi contenuti, spesso creati con l’uso dell’intelligenza artificiale, possono infatti sembrare autentici e convincere gli utenti a partecipare a falsi concorsi o investimenti ad alto rendimento.\nTruffe su investimenti in criptovalute\nCon l’uso di impersonificazioni realistiche di marchi e figure autorevoli, i truffatori promettono guadagni elevati da investimenti nel mondo cripto. Questi schemi, spesso orchestrati da reti criminali internazionali, sono difficili da fermare e rappresentano una minaccia crescente, soprattutto negli ultimi due anni.\nApp clonate e siti di phishing\nI truffatori duplicano app e siti legittimi per rubare informazioni personali o diffondere malware. Un metodo comune è creare pagine di supporto tecnico fasulle o simulare portali di accesso aziendali per sottrarre dati sensibili.\nCloaking delle pagine di destinazione\nCosa si intende con “Cloaking“? Il discorso è molto semplice: questa tecnica informatica permette ai truffatori di mostrare ai motori di ricerca, e dunque anche a Google, contenuti differenti rispetto a quelli che i siti web propongono realmente agli utenti. È proprio così che gli utenti concedono i loro dati o svolgono azioni potenzialmente pericolose credendo che il sito su cui stanno agendo sia affidabile.\nSfruttamento di grandi eventi\nElezioni, eventi sportivi e disastri naturali vengono sempre più spesso usati come pretesto per frodi. Grazie all’AI, i truffatori migliorano tecniche tradizionali, offrendo prodotti o servizi falsi legati a queste situazioni.\nGoogle promuove questa iniziativa ai fini di sensibilizzare gli utenti aiutandoli ad evitare truffe sempre più sofisticate. Restare informati e verificare sempre la fonte dei contenuti online è la prima linea di difesa.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Science and Technology",
        "Social Issue",
        "Human Interest"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-15T13:29:09.238+02:00",
    "updated": "2024-11-15T13:29:09.238+02:00"
}