{
    "thread": {
        "uuid": "d04aa4fe10eee10dd1c15a520abbabe2cec11e9f",
        "url": "https://gazzettadimantova.gelocal.it/mantova/cronaca/2023/12/29/news/micropolveri_oltre_i_limiti_per_quasi_due_mesi_nel_2023-13962188/",
        "site_full": "gazzettadimantova.gelocal.it",
        "site": "gelocal.it",
        "site_section": "https://gazzettadimantova.gelocal.it",
        "site_categories": [
            "media"
        ],
        "section_title": "\n   Gazzetta di Mantova\n  ",
        "title": "Micropolveri oltre i limiti per quasi due mesi nel 2023 - Gazzetta di Mantova",
        "title_full": "Micropolveri oltre i limiti per quasi due mesi nel 2023 - Gazzetta di Mantova",
        "published": "2023-12-29T17:56:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.gedistatic.it/content/gnn/img/gazzettadimantova/2023/12/29/175609387-27cc15aa-4c26-469b-aa19-03e445fd122d.jpg",
        "performance_score": 0,
        "domain_rank": 7306,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 2
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "d04aa4fe10eee10dd1c15a520abbabe2cec11e9f",
    "url": "https://gazzettadimantova.gelocal.it/mantova/cronaca/2023/12/29/news/micropolveri_oltre_i_limiti_per_quasi_due_mesi_nel_2023-13962188/",
    "ord_in_thread": 0,
    "parent_url": null,
    "author": "Gazzetta di Mantova",
    "published": "2023-12-29T17:56:00.000+02:00",
    "title": "Micropolveri oltre i limiti per quasi due mesi nel 2023 - Gazzetta di Mantova",
    "text": "Micropolveri oltre i limiti per quasi due mesi nel 2023 Arpa: quest’anno il pm10 è stato oltre la soglia dei 50 microgrammi per 58 giorni, sette in meno dell’anno scorso Se non altro, quest’anno andrà meglio dell’anno scorso. Stiamo parlando della qualità dell’aria a Mantova sul fronte del pm10, le micropolveri di maggiori dimensioni. Fino a mercoledì scorso i giorni di supero della soglia dei 50 microgrammi per metro cubo d’aria sono stati 58. L’anno scorso si era arrivati a 65: dunque, anche se fino al 31 dicembre le micropolveri dovessero addensarsi nell’aria del capoluogo si rimarrà comunque al di sotto dei 65 giorni. Oltre i limiti C’è da tirare un sospiro di sollievo? No, perché 58 giorni di sforamento del limite significa aver respirato aria malata ben oltre i trentacinque giorni all’anno imposti dall’Unione Europea. E perché questa situazione va avanti da tempo. Basti pensare che nel 2021 i giorni in cui il pm10 superava la soglia dei 50 microgrammi erano stati 55. Esaminando la qualità dell’aria respirata nel capoluogo negli ultimi dieci giorni, sempre secondo i dati Arpa, si evince che dal 18 al 27 dicembre i superi sono stati sei. È dal giorno di Natale che il pm10 è oltre i 50 microgrammi: il 25 dicembre era a 53.4, per Santo Stefano a 64 e il 27 a 61.2. Se anche ieri si fosse superato il limite oggi scatterebbero le misure di limitazione del traffico dopo che la Regione, in settembre, aveva abbassato i limiti temporali. Meglio dell’anno prima Eppure, secondo l’ultimo rapporto sulla qualità dell’aria di Arpa, in Lombardia, e quindi in provincia di Mantova, i dati 2022 (gli ultimi completi disponibili) hanno confermato «il trend in miglioramento su base pluriennale per pm10, pm2.5 (il particolato più sottile) e biossido di azoto (NO2), riconducibile a una progressiva riduzione negli anni delle emissioni, seppur in lieve rialzo rispetto al 2021». In tutte le postazioni, però, la concentrazione media annuale di pm10 non ha mai superato il limite medio annuale di 40 microgrammi. Per quanto riguarda le concentrazioni di pm2.5, in tutte le postazioni è stato rispettato il limite per la media annuale di 25. Per l’ozono superata la soglia di informazione in tutte le stazioni, ma non è mai stata raggiunta quella di allarme. Rispettato ovunque il valore limite sulla media annua di NO2.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Health",
        "Environment"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T19:26:30.870+02:00",
    "updated": "2023-12-29T19:26:30.870+02:00"
}