{
    "thread": {
        "uuid": "a55a3931df41e105490e19345e10112d15d20822",
        "url": "https://www.today.it/attualita/raccolta-firme-parroco-santa-maria-del-sile.html",
        "site_full": "www.today.it",
        "site": "today.it",
        "site_section": "http://europa.today.it/rss",
        "site_categories": [
            "united_kingdom",
            "travel"
        ],
        "section_title": "Today",
        "title": "Il parroco accoglie i senzatetto in chiesa, i fedeli raccolgono le firme per cacciarlo",
        "title_full": "Il parroco accoglie i senzatetto in chiesa, i fedeli raccolgono le firme per cacciarlo",
        "published": "2023-12-29T07:46:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://citynews-trevisotoday.stgy.ovh/~media/horizontal-hi/59683087060043/petizione-santa-maria-sile.jpg",
        "performance_score": 0,
        "domain_rank": 22845,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "a55a3931df41e105490e19345e10112d15d20822",
    "url": "https://www.today.it/attualita/raccolta-firme-parroco-santa-maria-del-sile.html",
    "ord_in_thread": 0,
    "parent_url": null,
    "author": "Alvise Wollner",
    "published": "2023-12-29T07:46:00.000+02:00",
    "title": "Il parroco accoglie i senzatetto in chiesa, i fedeli raccolgono le firme per cacciarlo",
    "text": "/ Treviso\nIl parroco accoglie i senzatetto in chiesa, i fedeli raccolgono le firme per cacciarlo\nRivolta contro don Giovanni Kirschner e la sua politica di accoglienza verso migranti e meno fortunati: \"Dopo tanti anni è ora che se ne vada\"\nLa bella storia di accoglienza e solidarietà con protagonista il parroco di Santa Maria del Sile (Treviso) che, nelle scorse settimane, aveva aperto le porte della chiesa a sei migranti e senzatetto rimasti fuori dal dormitorio di via Pasubio, non è andata giù ad alcuni residenti del quartiere trevigiano. In queste ore è stata preparata una raccolta firme cartacea, indirizzata al vescovo Michele Tomasi per chiedere che don Giovanni Kirschner venga sollevato dal suo incarico e sostituito al più presto.\nCome riportato da \"Antenna 3\", diversi residenti sarebbero esasperati dai comportamenti dei sei ospiti attualmente accolti nella chiesa della parrocchia. Al mattino i senza dimora sono stati visti fare i loro bisogni a cielo aperto, uno dei migranti starebbe dormendo in una tenda mentre un altro richiedente asilo si aggirerebbe per il quartiere urlando frasi come \"La fine è vicina\", rendendo la convivenza tra residenti e senza dimora sempre più difficile. La petizione è stata stampata e la petizione sembra destinata a montare ancor di più nelle prossime ore.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue",
        "Human Interest",
        "Religion and Belief"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T12:10:18.020+02:00",
    "updated": "2023-12-29T12:10:18.020+02:00"
}