{
    "thread": {
        "uuid": "5bd5a865ea688e4200724f4714fe82bdf5409258",
        "url": "https://corrieredelveneto.corriere.it/notizie/treviso/cronaca/23_dicembre_29/treviso-firme-dei-residenti-per-cacciare-il-parroco-che-ha-accolto-in-chiesa-otto-migranti-disturbano-chi-va-a-messa-9cb5a37f-4e79-479c-ae76-7664b8158xlk.shtml",
        "site_full": "corrieredelveneto.corriere.it",
        "site": "corriere.it",
        "site_section": "https://corrieredelveneto.corriere.it",
        "site_categories": [
            "media"
        ],
        "section_title": "Corriere del Veneto: le ultime news dal Veneto",
        "title": "Treviso, firme dei residenti per cacciare il parroco che ha accolto in chiesa otto migranti: «Disturbano chi va a messa» | Corriere.it",
        "title_full": "Treviso, firme dei residenti per cacciare il parroco che ha accolto in chiesa otto migranti: «Disturbano chi va a messa» | Corriere.it",
        "published": "2023-12-29T12:47:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dimages2.corriereobjects.it/files/og_thumbnail/uploads/2023/12/29/658ea32b1b477.jpeg",
        "performance_score": 0,
        "domain_rank": 1282,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 39,
                "comments": 23,
                "shares": 30
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "5bd5a865ea688e4200724f4714fe82bdf5409258",
    "url": "https://corrieredelveneto.corriere.it/notizie/treviso/cronaca/23_dicembre_29/treviso-firme-dei-residenti-per-cacciare-il-parroco-che-ha-accolto-in-chiesa-otto-migranti-disturbano-chi-va-a-messa-9cb5a37f-4e79-479c-ae76-7664b8158xlk.shtml",
    "ord_in_thread": 0,
    "parent_url": null,
    "author": "Elena Dal Forno",
    "published": "2023-12-29T12:47:00.000+02:00",
    "title": "Treviso, firme dei residenti per cacciare il parroco che ha accolto in chiesa otto migranti: «Disturbano chi va a messa» | Corriere.it",
    "text": "Treviso, firme dei residenti per cacciare il parroco che ha accolto in chiesa otto migranti: «Disturbano chi va a messa» Santa Maria del Sile, la raccolta contro l'operato di don Kirschner è coordinata da Remigio Zanata (Lega): «Avevamo già il dormitorio, ora questo... Molta gente non lo vuole più, se ne vada» Una raccolta firme per cacciare dalla sua chiesa don Giovanni Kirschner. E’ quanto stanno facendo un gruppo di residenti di Santa Maria del Sile a Treviso a distanza di 20 giorni da quella che era stata invece applaudita come una bella iniziativa di solidarietà. Ovvero, ad inizio dicembre otto [migranti erano stati accolti dal parroco](https://www.corriere.it/https://corrieredelveneto.corriere.it/notizie/treviso/cronaca/23_dicembre_15/treviso-lavoratori-ma-senza-un-tetto-il-parroco-li-fa-dormire-in-chiesa-39e4a3ca-4dca-4acb-97d8-83bdcf195xlk.shtml) dentro la chiesa dove erano stati allestiti dei giacigli di fortuna per l’emergenza freddo e in attesa di trovare una soluzione più stabile. Un’iniziativa sostenuta dal sindaco di Treviso Mario Conte e da alcuni gruppi di volontari che aiutavano con cibo, coperte e vestiti. Ora però alcuni residenti del quartiere alle porte del centro, capitanati dal leghista Remigio Zanata, stanno raccogliendo le firme per chiedere addirittura al Vescovo della Diocesi, Monsignor Michele Tomasi, di «cacciare» il prete reo di aver offerto una mano ai più bisognosi. Il motivo? Secondo i residenti i migranti farebbero i loro bisogni nelle vicinanze della chiesa «en plain air», oltre a «disturbare» la vista dei residenti e di coloro che vogliono andare a messa senza avere a che fare con queste persone. Un malumore che serpeggia per la situazione di «indecenza» causata da Don Giovanni, secondo i promotori della petizione. «Dopo tanti anni è ora che se ne vada – dichiara Zanata – molta gente non lo vuole più. Tra immigrati ed altro deve andare via. Avevamo già il dormitorio, ora addirittura li ha portati in chiesa, non va bene». Altri dicono che avevano già fatto presente al parroco che questa linea di condotta non era approvata da molti abitanti della zona. Un migrante in particolare pare si trovi anche in una situazione di disagio psicologico e pare urli frequentemente frasi tipo «La fine è vicina», disturbando il vicinato. Altri residenti dicono di aver smesso di andare in chiesa per non costringere i bambini a vedere queste cose. Nel frattempo dal comitato dei volontari che si sono fatti promotori dell’accoglienza e del sostegno non arriva nessun commento. Questa sera si incontreranno per decidere sul da farsi ed adottare una linea comune insieme a don Giovanni. Ma la delusione e il senso di sconfitta serpeggia ovunque. La newsletter del Corriere del Veneto Se vuoi restare aggiornato sulle notizie del Veneto iscriviti gratis alla newsletter del Corriere del Veneto. Arriva tutti i giorni direttamente nella tua casella di posta alle 12. Basta cliccare [qui](https://www.corriere.it/newsletter/?theme=39&intcmp=autopromo_corveneto). 29 dicembre 2023 © RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Religion and Belief",
        "Crime, Law and Justice",
        "Social Issue"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T13:21:51.983+02:00",
    "updated": "2023-12-29T13:21:51.983+02:00"
}