{
    "thread": {
        "uuid": "c8611ae4e353716a6e8daa2243eeb05936b370d2",
        "url": "https://www.oggi.it/attualita/notizie/2023/12/29/hezbollah-minaccia-litalia-fa-parte-della-coalizione-del-male-che-protegge-gli-interessi-di-israele/",
        "site_full": "www.oggi.it",
        "site": "oggi.it",
        "site_section": "https://www.oggi.it/",
        "site_categories": [
            "non_standard_content",
            "adult"
        ],
        "section_title": "Oggi.it - Notizie, Gossip, Vip, Spettacoli: il sito delle famiglie italiane",
        "title": "Hezbollah contro l’Italia: “È parte della coalizione del male di Israele” | Oggi",
        "title_full": "Hezbollah contro l’Italia: “È parte della coalizione del male di Israele” | Oggi",
        "published": "2023-12-29T10:18:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.oggi.it/attualita/wp-content/uploads/sites/2/2023/12/Hezbollah-645x330.jpg",
        "performance_score": 0,
        "domain_rank": 75717,
        "domain_rank_updated": "2023-12-26T12:06:35.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "c8611ae4e353716a6e8daa2243eeb05936b370d2",
    "url": "https://www.oggi.it/attualita/notizie/2023/12/29/hezbollah-minaccia-litalia-fa-parte-della-coalizione-del-male-che-protegge-gli-interessi-di-israele/",
    "ord_in_thread": 0,
    "parent_url": null,
    "author": "DI E M",
    "published": "2023-12-29T10:18:00.000+02:00",
    "title": "Hezbollah contro l’Italia: “È parte della coalizione del male di Israele” | Oggi",
    "text": "Hezbollah, dopo i continui scontri con Gerusalemme, minaccia anche l’Italia: «Fa parte della coalizione del male che protegge gli interessi di Israele». Nuovo raid dell’Idf su Gaza e altri 20 morti e 55 feriti. L’Onu denuncia le violenze dei coloni: «Sono 83 i bambini uccisi in Cisgiordania in tre mesi». – [foto](https://www.oggi.it/attualita/gallery/strage-allospedale-di-gaza-centinaia-di-morti-le-foto-della-tragedia/) | [video](https://www.oggi.it/video/attualita/2023/11/30/attentato-a-gerusalemme-il-momento-degli-spari-sulla-folla/) [Israele: “Uccideremo il capo di Hamas a Gaza”. Ecco chi è Yahya Sinwar - guarda](https://www.oggi.it/attualita/notizie/2023/11/05/israele-uccideremo-il-capo-di-hamas-a-gaza-ecco-chi-e-yahya-sinwar/) MINACCE ALL’ITALIA - Lo shaykh Naim Qassem, numero due del partito armato libanese filo-iraniano, arringa la folla e include nei nemici del popolo palestinese anche il nostro Paese: «È necessario fare fronte comune contro la coalizione del male rappresentata da America, Israele, Francia, Gran Bretagna, Italia e Germania con la coalizione del bene delle forze della resistenza anti-israeliana in Palestina, Libano, Iran, Yemen e Iraq». Il tutto mentre l’Idf effettua nuovi attacchi nel sud del Libano su Ayta ash Shab e Ramyeh con aerei, carri armati e artiglieria. Su Twitter, il ministro degli Esteri britannico David Cameron riferisce invece del suo incontro con il premier libanese: «Un’escalation del conflitto da Gaza al Libano, al Mar Rosso o in tutta la regione, rafforzerebbe il livello estremamente elevato di pericolo ed insicurezza nel mondo. Sono grato al Primo Ministro libanese Najib Mikati per aver discusso con me queste questioni cruciali oggi e per gli sforzi del Libano volti a prevenire tale escalation». E la Spagna si sfila dalla cordata occidentale contraria alla fine delle ostilità. Incontrando il primo ministro iracheno Mohamed Shia al Sudani, il premier di Madrid Pedro Sanchez dice infatti: «Rifiutiamo la morte di civili, soprattutto delle migliaia di bambini e bambine che muoiono a Gaza, allertiamo delle gravi conseguenze umanitarie di questa crisi fra la popolazione palestinese, reclamiamo la fine delle ostilità e un cessate il fuoco permanente». E poi: «Il mio Paese, sempre su richiesta delle autorità irachene, sosterrà l’unità, la sovranità e la stabilità dell’Iraq». [Joe Biden conferma: “La strage all’ospedale di Gaza non l’ha fatta Israele”. Ma il mondo arabo è in subbuglio: razzi anche dal Libano - guarda](https://www.oggi.it/attualita/notizie/2023/10/19/joe-biden-conferma-la-strage-allospedale-di-gaza-non-lha-fatta-israele-ma-il-mondo-arabo-e-in-subbuglio-razzi-anche-dal-libano/) FRONTI DI GUERRA - Un raid aereo dell’Idf su Rafah, nel sud di Gaza, provoca altri 20 morti e almeno 55 feriti vicino ad un ospedale, come riferisce Al Jazeera: «L’attacco aereo ha completamente raso al suolo l’edificio residenziale che ospitava persone sfollate». E Osama Hamdan, rappresentante di Hamas in Libano, dice no ad altre tregue: «Hamas non rilascerà altri ostaggi israeliani senza una completa cessazione dell’aggressione al nostro popolo». E denuncia: «Almeno 300 persone sono state uccise nei recenti attacchi israeliani a Gaza e ci sono 400 feriti. La situazione nel nord di Gaza ha raggiunto il punto in cui le persone muoiono di fame, compresi bambini, donne e anziani». La Cnn mostra altre immagini choc di detenuti palestinesi spogliati e trattenuti nello stadio Yarmouk di Gaza City dalle forze israeliane: tra essi anche donne e almeno due bambini. E il ministro Benny Gantz, che siede nel gabinetto di guerra israeliano, assicura: «Si avvicina al giorno in cui potremo consentire il ritorno di alcune comunità» lungo il confine con Gaza. «Quando diventerà possibile, e il processo di rientro sarà guidato dal ministero della Difesa, verrà svolto in pieno coordinamento con i vertici delle autorità, in modo che ad ogni località, comunità ed individuo siano garantite le soluzioni adatte alle necessità con un aiuto massiccio dello stato». [Pioggia di razzi su Tel Aviv. Nuovi raid di Israele nella Striscia. Jet Usa attaccano la Siria - guarda](https://www.oggi.it/attualita/notizie/2023/10/27/pioggia-di-razzi-su-tel-aviv-nuovi-raid-di-israele-nella-striscia-jet-usa-attaccano-la-siria/) LE VIOLENZE IN CISGIORDANIA - Adele Khodr, direttrice regionale dell’Unicef per il Medio Oriente e il Nord Africa, scrive in una nota che sono 83 i bambini uccisi in Cisgiordania, inclusa Gerusalemme Est in tre soli mesi. Un livello «senza precedenti». E aggiunge: «Mentre il mondo osserva con orrore la situazione nella Striscia di Gaza, i bambini in Cisgiordania stanno vivendo un incubo tutto loro. Vivere con una sensazione quasi costante di paura e dolore è, purtroppo, fin troppo comune per i bambini colpiti». E gli Emirati Arabi chiedono una riunione urgente all’Onu del Consiglo di Sicurezza per discutere delle violenze dei coloni israeliani e «sul loro impatto sulla fattibilità della soluzione a due Stati» per il conflitto tra israeliani e palestinesi. e.m. Oggi ©RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "War, Conflict and Unrest",
        "Religion and Belief",
        "Politics"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T11:11:13.989+02:00",
    "updated": "2023-12-29T11:11:13.989+02:00"
}