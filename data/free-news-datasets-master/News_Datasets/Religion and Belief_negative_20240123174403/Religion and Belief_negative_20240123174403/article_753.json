{
    "thread": {
        "uuid": "e417f957027c9d675258c8c5cb21d2a21c19037c",
        "url": "https://roma.corriere.it/notizie/cronaca/23_dicembre_24/veggente-di-trevignano-il-pentito-buttavamo-le-scorte-di-cibo-chieste-da-gisella-ma-la-fine-del-mondo-non-arrivava-mai-bebb5a8c-f9e9-47df-b6c7-2718461bcxlk.shtml",
        "site_full": "roma.corriere.it",
        "site": "corriere.it",
        "site_section": "https://roma.corriere.it",
        "site_categories": [
            "media"
        ],
        "section_title": "Corriere Roma: ultime notizie da citt&agrave; e provincia",
        "title": "Veggente di Trevignano, il pentito: «Buttavamo le scorte di cibo chieste da Gisella, ma la fine del mondo non arrivava mai» | Corriere.it",
        "title_full": "Veggente di Trevignano, il pentito: «Buttavamo le scorte di cibo chieste da Gisella, ma la fine del mondo non arrivava mai» | Corriere.it",
        "published": "2023-12-24T13:46:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dimages2.corriereobjects.it/files/og_thumbnail/files/fp/uploads/2023/04/11/643516c088aeb.r_d.300-24-0.jpeg",
        "performance_score": 0,
        "domain_rank": 1279,
        "domain_rank_updated": "2023-12-19T12:06:12.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "e417f957027c9d675258c8c5cb21d2a21c19037c",
    "url": "https://roma.corriere.it/notizie/cronaca/23_dicembre_24/veggente-di-trevignano-il-pentito-buttavamo-le-scorte-di-cibo-chieste-da-gisella-ma-la-fine-del-mondo-non-arrivava-mai-bebb5a8c-f9e9-47df-b6c7-2718461bcxlk.shtml",
    "ord_in_thread": 0,
    "parent_url": null,
    "author": "Erica Dellapasqua",
    "published": "2023-12-24T13:46:00.000+02:00",
    "title": "Veggente di Trevignano, il pentito: «Buttavamo le scorte di cibo chieste da Gisella, ma la fine del mondo non arrivava mai» | Corriere.it",
    "text": "Prova vergogna? «Dispiacere. Anche mia moglie, non vuole che se ne parli in casa di questa storia». Quando conosce la Cardia? «Per caso, era il 2018 e dovevo girare un film, c'entrava la religione, cercavo dei pareri e un collega mi ha parlato di questa veggente così mi sono detto: proviamo». La Cardia com'era? «Molto gentile, accogliente, stavamo davvero bene assieme, frequentavamo io casa sua e lei la mia, vacanze in compagnia, e forse è per questo che volevo credere che fosse tutto vero». E lei ha mai visto la Madonna lacrimare? «Sì, lacrimare acqua. Anche una volta a casa mia, c'era una statuetta di Santa Maria Ausiliatrice e uscì fuori una lacrima, fummo in venti a vederla...» Come se lo spiega, oggi? «Suggestione? E' anche vero che in quell'anno, il 2020, mia moglie, medico, ebbe un brutto incidente e temevo restasse paralizzata». Cos'altro ha visto, in quelle sedute? «Il sole pulsare, ma poi ho capito che quello poteva succedere, che erano fenomeni scientifici. Ciò che più è inquietante, col senno di poi, sono i messaggi che lanciava, assolutamente contrari a ciò che dice la dottrina cattolica, come quando ci diceva che \"la Madonna avrebbe abbandonato chiunque non f0sse andato sulla collina \" oppure la minaccia che se non ci fossimo convertiti subito non ci sarebbe stata un'altra possibilità». Quando si è «svegliato», come dice lei? «Ci sono stati due momenti, due dispiaceri, che mi hanno fatto riflettere. Il primo quando Gisella mi ha chiesto di accompagnarla all'altare per la cerimonia dei suoi 10 anni di matrimonio, attribuendomi così il ruolo di padre: un colpo basso, una ferita aperta visto che sapeva che io e mia moglie non avevamo avuto figli. Il secondo fu pratico: dei cavalli entrano entrati nell'area sulla collina delle apparizioni, serviva sistemare e mettere delle recinzioni e mi chiesero di provvedere ma capii che si sarebbe trattato di un abuso edilizio». Quanto ha pagato, in tutto? «Tra giugno e settembre 2020 ho versato 123 mila euro all'associazione, di cui 30 mila direttamente al marito di Gisella. Soldi non chiesti, versati spontaneamente da me, ero convinto che servissero. Se invece li avessi portati ai poveri in parrocchia...» Come sta, oggi? «Male, e non per i soldi, mi creda, quelli non me li porto nella tomba. Ero talmente tanto amareggiato che mi sono messo a scrivere il mio libro, \"Le false apparizioni di Trevignano\", e ho consegnato un dossier al vescovo Rossi, che però non mi ha mai risposto. Perché è questo, il problema originario». Quale? «Eh, il ruolo della chiesa! Tutti, anche il mio collega che per primo me ne parlò, dicevano che questa donna era conosciuta dal vescovo, e del resto ogni settimana dicevano il rosario in parrocchia... Solo don Piero, l'attuale parroco, disse no, queste cose fatele a casa vostra». LEGGI ANCHE Madonnina di Trevignano: indagine della Procura sulla santona Gisella Cardia, dalla bancarotta alle apparizioni. Chi è la «veggente» di Trevignano Madonnina di Trevignano, il parroco don Pietro Rongoni: «Ci stanno tartassando, i nostri fedeli seguono i riti veri» Madonna di Trevignano: le accuse dei primi «pentiti» a Gisella Cardia, fuggita dal paese laziale Vai a tutte le notizie di Roma Se vuoi restare aggiornato sulle notizie di Roma iscriviti gratis alla newsletter \"I sette colli di Roma\". Arriva ogni giorno nella tua casella di posta alle 7 del mattino. Basta cliccare qui . 24 dicembre 2023 ( modifica il 28 dicembre 2023 | 16:17) © RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Human Interest",
        "Social Issue",
        "Religion and Belief"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-24T15:13:24.631+02:00",
    "updated": "2024-01-01T21:18:16.057+02:00"
}