{
    "thread": {
        "uuid": "0da70b68f4e3ca174e7e8844979e43cafcdfb75c",
        "url": "https://www.elcorreogallego.es/concellos/2023/12/24/xesus-bua-rememora-dez-anos-96213529.html",
        "site_full": "www.elcorreogallego.es",
        "site": "elcorreogallego.es",
        "site_section": "https://elcorreogallego.es",
        "site_categories": [
            "media"
        ],
        "section_title": "El Correo Gallego - Diario de la capital de Galicia",
        "title": "Xesús Búa rememora, dez anos despois, a ‘ferida’ do incendio do santuario da Virxe da Barca",
        "title_full": "Xesús Búa rememora, dez anos despois, a ‘ferida’ do incendio do santuario da Virxe da Barca",
        "published": "2023-12-24T06:00:00.000+02:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://estaticos-cdn.prensaiberica.es/clip/d97d363e-629f-44d4-9294-ac18ed22c065_16-9-aspect-ratio_default_0.jpg",
        "performance_score": 0,
        "domain_rank": 32834,
        "domain_rank_updated": "2023-12-19T12:06:12.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "0da70b68f4e3ca174e7e8844979e43cafcdfb75c",
    "url": "https://www.elcorreogallego.es/concellos/2023/12/24/xesus-bua-rememora-dez-anos-96213529.html",
    "ord_in_thread": 0,
    "parent_url": null,
    "author": "José M. Ramos",
    "published": "2023-12-24T06:00:00.000+02:00",
    "title": "Xesús Búa rememora, dez anos despois, a ‘ferida’ do incendio do santuario da Virxe da Barca",
    "text": "O día de Nadal trae á memoria dos veciños de Muxía cada ano o incendio que o 25 de decembro de 2013 devorou o santuario da Virxe da Barca. Coincidindo co décimo aniversario, o fotógrafo muxián Xesús Búa abre as portas do seu estudo para que, tanto a veciñanza como os visitantes, poidan rememorar e coñecer en detalle as secuelas “dun lume que feriu, e segue ferindo, a alma de todos os veciños e veciñas”. A escolma de imaxes captadas coa súa cámara nun dos días máis tristes da memoria colectiva de Muxía, pode visitarse de 10.00 a 13.30 horas accedendo pola entrada da rúa da Marina, e permanecerá aberta ao público ata o verán. “Coido que agora que se cumpren dez anos do incendio é un bo momento para lembrar que os muxiáns seguimos coa alma ferida”, afirma Búa, porque o santuario continúa co retablo máis contemporáneo de Galicia, recreado en 200 metros cadrados de vinilo a partir dunha fotografía súa, “pero iso non é o que queremos, pois o que desexamos é que o templo volva a contar cun retablo do nivel que merece un santuario como o da Barca, un dos máis senlleiros de Galicia e coñecido en todo o mundo”. O voraz incendio espertou o día de Nadal á veciñanza de Muxía que, entre o estupor e as vágoas, nada puido facer para evitar que as lapas calcinasen a estrutura de madeira do teito, que tivo que se renovado por completo, e tamén o magnífico retablo que en 1717 construira o escultor compostelán Miguel de Romay. Para suplir, provisionalmente, tan grande perda, o avogado muxián Manuel Martín impulsou a iniciativa para reproducilo en vinilo.",
    "highlightText": "",
    "highlightTitle": "",
    "highlightThreadTitle": "",
    "language": "spanish",
    "sentiment": "negative",
    "categories": [
        "Disaster and Accident",
        "Religion and Belief"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-24T06:21:57.717+02:00",
    "updated": "2023-12-24T06:21:57.717+02:00"
}