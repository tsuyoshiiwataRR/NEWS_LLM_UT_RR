{
    "thread": {
        "uuid": "eca7dedafd08a01631c022069fe5527b359d3485",
        "url": "https://it.minghui.org/html/articles/2023/12/24/25054.html",
        "site_full": "it.minghui.org",
        "site": "minghui.org",
        "site_section": "http://it.minghui.org",
        "site_categories": [],
        "section_title": "\n            Falun Dafa - Minghui.org",
        "title": "Liaoning: Donna di 70 anni perde l'appello contro la condanna a quattro anni di prigione per la sua fede nel Falun Gong | Falun Dafa - Minghui.org",
        "title_full": "Liaoning: Donna di 70 anni perde l'appello contro la condanna a quattro anni di prigione per la sua fede nel Falun Gong | Falun Dafa - Minghui.org",
        "published": "2023-12-24T02:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 77643,
        "domain_rank_updated": "2023-12-19T12:06:19.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "eca7dedafd08a01631c022069fe5527b359d3485",
    "url": "https://it.minghui.org/html/articles/2023/12/24/25054.html",
    "ord_in_thread": 0,
    "parent_url": null,
    "author": "Di un corrispondente Minghui della provincia del Liaoning; Cina",
    "published": "2023-12-24T02:00:00.000+02:00",
    "title": "Liaoning: Donna di 70 anni perde l'appello contro la condanna a quattro anni di prigione per la sua fede nel Falun Gong | Falun Dafa - Minghui.org",
    "text": "(Minghui.org) Una donna di 70 anni, della città di Fushun nella provincia del Liaoning, ha recentemente perso l'appello contro la condanna a quattro anni di prigione per la sua fede nel Falun Gong, una pratica per il benesere fisico e spirituale che viene perseguitata dal Partito Comunista Cinese dal luglio 1999. Il 16 novembre scorso il tribunale intermedio della città di Fushun ha ascoltato il caso di appello di Wang Caiyun. Né la polizia né il pubblico ministero hanno tentato di rispondere alle domande sollevate dal suo avvocato in merito alle prove discutibili presentate durante il processo, in particolare un testimone misterioso, che non si è mai presentato in tribunale per accettare il controinterrogatorio e che ha firmato il suo nome con calligrafie diverse su cinque diversi moduli. In seguito il tribunale superiore si è pronunciato contro Wang in data sconosciuta. Al momento in cui scriviamo, la donna è probabilmente ancora rinchiusa nel centro di detenzione della città di Fushun. Arresto e processo Il 17 maggio dell’anno scorso Wang è stata arrestata. È stata rilasciata dopo 15 giorni di detenzione amministrativa, per poi essere nuovamente arrestata il 4 marzo di quest’anno.Il tribunale distrettuale di Dongzhou ha tenuto due udienze sul suo caso, il 12 luglio e l'11 settembre, prima di condannarla, alla fine di settembre, a quattro anni di prigione e multarla di 16.000 [yuan] (circa 2.030 euro). Durante la prima udienza, il [procuratore] Yang Kun della Procura distrettuale di Dongzhou ha presentato un testimone misterioso, ma non lo ha chiamato a deporre. Il testimone si chiamava Xu Dawei, ma non sono state fornite altre informazioni, come il sesso o l'età. Xu avrebbe assistito all'interrogatorio di Wang e all'irruzione nel suo appartamento. Le cinque firme di Xu su cinque moduli diversi erano tutte differenti. Durante la seconda udienza, Yang ha insistito sul fatto che Xu, che non era presente in aula, fosse un testimone legittimo, nonostante le prove dimostrassero il contrario (il marito di Wang, che era presente durante l'irruzione della polizia, non ha mai visto nessuno di nome Xu in casa sua). Yang ha anche presentato una foto in bianco e nero di Wang che cammina per strada, affermando che stava distribuendo materiale del Falun Gong. Tuttavia, non è stata fornita alcuna prova a sostegno di questa tesi. Udienza di appello Dopo la condanna, alla fine dello scorso mese di settembre, Wang ha presentato ricorso in appello. Il 16 novembre si è tenuta l'udienza del tribunale intermedio della città di Fushun, presso il locale centro di detenzione. Il giudice Jin Dingwei ha innanzitutto verificato le informazioni personali di Wang. In seguito, il procuratore Lan Longwei della Procura della città di Fushun ha letto ad alta voce l'atto d'accusa utilizzato nel processo. Quando il giudice Jin ha chiesto a Wang se avesse domande sull'atto d'accusa, la donna ha risposto che le prove in esso contenute erano state inventate per intero dalla polizia. Il 17 maggio dell’anno scorso, quando è stata arrestata per la prima volta, la donna stava comprando della carne per suo padre alla fiera comunitaria di Cigou, nel distretto di Dongzhou. Gli agenti della stazione di polizia di Longfeng, che supervisiona l'area di Cigou, hanno preso la sua borsa e vi hanno trovato un volantino del Falun Gong. Alla donna è stata inflitta una detenzione amministrativa di 15 giorni. Il giudice ha cercato di impedirle di parlare, sottolineando che ciò che aveva detto non sarebbe stato rilevante per il suo caso. Il difensore della sua famiglia ha sostenuto che invece era direttamente collegato alla sua successiva condanna. Gli agenti della Stazione di polizia di Dongzhou, nel distretto omonimo, hanno cercato di spiegare che, poiché Wang il 4 marzo è stata nuovamente arrestata mentre statva partecipando a un'altra fiera comunitaria nel distretto di Dongzhou, hanno deciso di intentare un processo penale contro di lei, a causa delle sue due detenzioni amministrative in due anni consecutivi. Quando il difensore della famiglia di Wang ha sollevato dubbi sulle cinque diverse firme del presunto testimone Xu Dawei su cinque diversi documenti del caso, il giudice ha detto che la Stazione di polizia di Dongzhou ha fornito la propria autenticazione interna delle firme e delle testimonianze di Xu. Per legge, tuttavia, solo agenzie forensi indipendenti e terze sono autorizzate a esaminare e verificare le prove dell'accusa. Né Xu né gli altri due testimoni dell'accusa (gli agenti Zheng Wang e Jiang Liqiang che hanno fatto irruzione in casa di Wang e l'hanno interrogata dopo il suo arresto) sono comparsi al processo o all'udienza d'appello. L'avvocato della donna ha aggiunto che il procuratore Yang non ha mostrato nel processo di Wang le persone che sarebbero state vittime della sua pratica del Falun Gong o della diffusione di informazioni al riguardo. Inoltre, durante l'udienza d'appello, il procuratore Lan non è riuscito a spiegare come la donna abbia minato l’applicazione della legge praticando il Falun Gong. Pertanto il suo avvocato ha chiesto l'annullamento del verdetto di colpevolezza. Anche Wang ha testimoniato in propria difesa, affermando di non aver violato alcuna legge parlando del Falun Gong. Il giudice non ha risposto né al commento degli avvocati né a quello della donna, ma ha chiesto al cancelliere di prendere nota delle loro dichiarazioni. Articoli correlati: [Liaoning: La Corte suprema ascolta il caso di appello di un'anziana donna, ma non affronta le prove discutibili che hanno portato alla sua condanna a quattro anni di prigione](https://it.minghui.org/html/articles/2023/12/4/24860.html) [Liaoning: Praticante di 70 anni condannata a quattro anni sulla base di prove inconsistenti](https://it.minghui.org/html/articles/2023/10/11/24239.html) [Prosecutor Introduces Mysterious Witness in Trial Against Falun Gong Practitioner](https://en.minghui.org/html/articles/2023/9/17/211370.html) [Liaoning Woman Tried for Her Faith in Falun Gong](https://en.minghui.org/html/articles/2023/7/17/210342.html) Tutti i contenuti pubblicati su questo sito sono protetti dal copyright di Minghui.org. Per l’uso non commerciale si deve citare la fonte (Es.: “Come riportato da Minghui.org,…”) e indicare il link dell’articolo originale. Per uso commerciale contattare la nostra redazione per ottenere l’autorizzazione.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Crime, Law and Justice",
        "Human Interest",
        "Religion and Belief"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-24T12:10:54.219+02:00",
    "updated": "2023-12-24T12:10:54.219+02:00"
}