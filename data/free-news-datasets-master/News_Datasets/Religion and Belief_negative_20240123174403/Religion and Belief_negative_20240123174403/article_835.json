{
    "thread": {
        "uuid": "93907dd05668c0e1d9bd5f7dd82987cca70222fe",
        "url": "https://www.ilsecoloxix.it/italia/2023/12/24/news/padova_chiesa_mendicanti_elemosina-13953839/",
        "site_full": "www.ilsecoloxix.it",
        "site": "ilsecoloxix.it",
        "site_section": "https://www.ilsecoloxix.it/rss/finegil/ilsecoloxix/italia/feed.rss",
        "site_categories": [
            "tech"
        ],
        "section_title": "Il Secolo XIX - News, inchieste e approfondimenti Italia",
        "title": "“Non fate l’elemosina ai mendicanti”. Il cartello che indigna i fedeli in una chiesa di Padova",
        "title_full": "“Non fate l’elemosina ai mendicanti”. Il cartello che indigna i fedeli in una chiesa di Padova - Il Secolo XIX",
        "published": "2023-12-24T14:15:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.gedistatic.it/content/gnn/img/lastampa/2023/12/24/131525719-a3dd2a2a-0c9e-4d7e-9f4a-16fd16d0ff28.jpg",
        "performance_score": 0,
        "domain_rank": 22546,
        "domain_rank_updated": "2023-12-19T12:06:12.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "93907dd05668c0e1d9bd5f7dd82987cca70222fe",
    "url": "https://www.ilsecoloxix.it/italia/2023/12/24/news/padova_chiesa_mendicanti_elemosina-13953839/",
    "ord_in_thread": 0,
    "parent_url": null,
    "author": "Il Secolo XIX",
    "published": "2023-12-24T14:15:00.000+02:00",
    "title": "“Non fate l’elemosina ai mendicanti”. Il cartello che indigna i fedeli in una chiesa di Padova",
    "text": "“Non fate l’elemosina ai mendicanti”. Il cartello che indigna i fedeli in una chiesa di Padova Don Bizzotto dei Beati costruttori di pace: «Sono scandalizzato». L’Opera dell’Adorazione eucaristica perpetua di via Santa Lucia: «Gli accattoni gravitano notte e giorno qui intorno, disturbano e danno senso di insicurezza ai passanti» C’è chi è rimasto a fissarlo e chi ha commentato, andandosene sconcertato. La questione riguarda un cartello affisso in una chiesa di Padova in cui si chiede di non aiutare chi è in difficoltà. Esattamente le parole riportate sono le seguenti: «I fedeli sono pregati di non dare l’elemosina ai mendicanti in chiesa e nemmeno nei dintorni». Parole che stridono fortemente con il luogo in cui è stato appeso oltre che il periodo natalazio, in cui tutti si dovrebbe, sottolineando “dovrebbe”, essere più buoni e predisposti verso gli altri. La chiesa in questione è quella dell’Adorazione eucaristica perpetua di via Santa Lucia, in centro a Padova. «Sono scandalizzato, e mi dispiace che sotto Natale non ci sia posto per i poveri in chiesa», ha commentato al Mattino di Padova don Albino Bizzotto, presidente dell’associazione Beati costruttori di pace. La richiesta va contro i principi cristiani della solidarietà e dell’aiuto ai poveri. Ed è saltato all’occhio dei fedeli, provocandone l’indignazione. Ma l’Opera dell’Adorazione eucaristica perpetua sostiene con forza l’iniziativa: bandita non è l’elemosina, ha precisato, quanto la pratica dell’accattonaggio molesto. «La chiesa resta sempre aperta, 24 ore su 24. È per questo che noi abbiamo anche il compito di garantire il rispetto e il silenzio in tutti quei momenti di intimo raccoglimento dei fedeli», spiega una referente dell’opera religiosa al Mattino. «Essendo una chiesa sempre aperta e non una parrocchia, gli accattoni gravitano intorno al luogo di culto a tutte le ore e non solo durante le occasionali funzioni religiose, anche di notte. Questo ha portato problemi anche ai commercianti della zona che si sono lamentati per la presenza costante di gente che chiede l’elemosina”, ha concluso la referente. “Alcuni fedeli sono stati avvicinati in orari notturni da alcuni mendicanti molesti che in modo insistente hanno chiesto denaro, non solo disturbando i momenti di culto, ma diffondendo anche un certo senso di insicurezza». Ma per don Albino Bizzotto non ci sono scuse. «I poveri meritano attenzione soprattutto in questi giorni. Certo, va individuato l’opportunismo, ma non agire in modo generalizzato precludendo ai bisognosi la carità».",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue",
        "Religion and Belief"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-24T16:15:14.930+02:00",
    "updated": "2023-12-24T16:15:14.930+02:00"
}