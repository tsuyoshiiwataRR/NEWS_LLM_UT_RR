{
    "thread": {
        "uuid": "b736576235f9c3ae29aac7331d0775abfae1a63e",
        "url": "https://www.internazionale.it/ultime-notizie/2023/12/24/guerra-infuria-striscia-gaza-vigilia-natale",
        "site_full": "www.internazionale.it",
        "site": "internazionale.it",
        "site_section": "https://www.internazionale.it",
        "site_categories": [
            "media",
            "entertainment"
        ],
        "section_title": "Internazionale - Notizie dall’Italia e dal mondo",
        "title": "La guerra infuria nella Striscia di Gaza alla vigilia di Natale - Internazionale",
        "title_full": "La guerra infuria nella Striscia di Gaza alla vigilia di Natale - Internazionale",
        "published": "2023-12-24T16:41:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://media.internazionale.it/images/2023/12/24/204481-sd.jpeg",
        "performance_score": 0,
        "domain_rank": 17900,
        "domain_rank_updated": "2023-12-19T12:06:12.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "b736576235f9c3ae29aac7331d0775abfae1a63e",
    "url": "https://www.internazionale.it/ultime-notizie/2023/12/24/guerra-infuria-striscia-gaza-vigilia-natale",
    "ord_in_thread": 0,
    "parent_url": null,
    "author": "Redazione",
    "published": "2023-12-24T16:41:00.000+02:00",
    "title": "La guerra infuria nella Striscia di Gaza alla vigilia di Natale - Internazionale",
    "text": "Domenica l’esercito israeliano ha intensificato le operazioni contro Hamas nel sud della Striscia di Gaza assediata, mentre gli Stati Uniti hanno esortato Israele a fare di più per risparmiare la popolazione, minacciata dalla fame. “La guerra sarà lunga”, ha avvertito il primo ministro israeliano Benjamin Netanyahu al suo governo, rendendo omaggio ai 153 soldati uccisi dall’inizio dell’offensiva di terra a Gaza il 27 ottobre. “Stiamo pagando un prezzo molto alto per la guerra, ma non abbiamo altra scelta che continuare a combattere”, ha dichiarato. Dopo i combattimenti che hanno causato immense distruzioni nel nord del territorio palestinese, l’esercito ha spiegato che ora sta concentrando le sue operazioni principali, alla ricerca dei leader di Hamas, nella grande città di Khan Younis, nel sud, dove sono ammassati molti civili fuggiti dalla guerra più a nord. La città di Betlemme, nella Cisgiordania occupata, che secondo la tradizione cristiana è il luogo di nascita di Gesù, si prepara a un cupo Natale domenica, disertato dai fedeli, mentre a Gaza i bombardamenti continuano senza sosta da nord a sud. Di fronte alla basilica della Natività, a Betlemme, la piazza della Mangiatoia era quasi vuota a poche ore dalla vigilia di Natale. Di solito migliaia di fedeli e turisti si ritrovano qui per ammirare il presepe e l’albero di Natale, che quest’anno non sono stati installati. Nonostante il consiglio di sicurezza delle Nazioni Unite abbia votato venerdì una risoluzione che chiede la consegna “immediata” e “su larga scala” di aiuti umanitari, vitali per la popolazione di Gaza, sabato non c’è stato nessun aumento significativo di aiuti.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Religion and Belief",
        "War, Conflict and Unrest",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-24T16:44:15.174+02:00",
    "updated": "2023-12-24T16:44:15.174+02:00"
}