{
    "thread": {
        "uuid": "87145504f672b09ca89f03638b4765a41eaf6171",
        "url": "https://it.minghui.org/html/articles/2023/12/24/25056.html",
        "site_full": "it.minghui.org",
        "site": "minghui.org",
        "site_section": "http://it.minghui.org",
        "site_categories": [],
        "section_title": "\n            Falun Dafa - Minghui.org",
        "title": "Tianjin: Dopo due pene detentive per un totale di 7 anni, praticante di 58 anni viene condannata ad altri 4 anni per la sua fede nel Falun Gong | Falun Dafa - Minghui.org",
        "title_full": "Tianjin: Dopo due pene detentive per un totale di 7 anni, praticante di 58 anni viene condannata ad altri 4 anni per la sua fede nel Falun Gong | Falun Dafa - Minghui.org",
        "published": "2023-12-24T02:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 77643,
        "domain_rank_updated": "2023-12-19T12:06:19.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "87145504f672b09ca89f03638b4765a41eaf6171",
    "url": "https://it.minghui.org/html/articles/2023/12/24/25056.html",
    "ord_in_thread": 0,
    "parent_url": null,
    "author": "Di un corrispondente Minghui di Tianjin; Cina",
    "published": "2023-12-24T02:00:00.000+02:00",
    "title": "Tianjin: Dopo due pene detentive per un totale di 7 anni, praticante di 58 anni viene condannata ad altri 4 anni per la sua fede nel Falun Gong | Falun Dafa - Minghui.org",
    "text": "(Minghui.org) Recentemente si è appreso che Wang Lianrong, di 58 anni, residente nel distretto di Xiqing a Tianjin, è stata condannata a quattro anni di prigione per la sua fede nel Falun Gong, una pratica per il benessere fisico e spirituale che viene perseguitata dal Partito Comunista Cinese dal luglio 1999. Il 10 maggio scorso Wang è stata arrestata dagli agenti della stazione di polizia di Zhangjiawo e condannata, in data sconosciuta, dal tribunale distrettuale di Xiqing. Attualmente sta presentando ricorso in appello contro il verdetto. Ulteriori dettagli riguardo all’udienza sono oggetto di indagine. Nel mese di dicembre 1997 Wang ha iniziato a praticare il Falun Gong e presto è guarita dalla sciatica, dalla faringite e da gravi malattie ginecologiche. È diventata anche una figlia e una nuora più amorevole, prendendosi cura meticolosamente di sua madre e dei suoceri. Dopo l'inizio della persecuzione nel luglio 1999, non ha mai vacillato nella sua fede. Prima dell'ultima condanna, era stata incarcerata due volte per un totale di sette anni. Condannata a tre anni dopo l'arresto nel 2010 Il 27 luglio 2010 Wang è stata arrestata, dopo essere stata denunciata per aver affisso adesivi che riportavano informazioni sulla persecuzione del Falun Gong. Durante l'arresto gli agenti della stazione di polizia della borgata Xinkou l'hanno picchiata e colpita con i [bastoni elettrici]. Dopo averla portata alla stazione di polizia, l'agente Feng Qingkai l'ha schiaffeggiata, perché si era rifiutata di pagare 50.000 [yuan] (circa 6.450 euro) in cambio del suo rilascio. Dopo aver arrestato Wang, l'agenzia di controllo della stazione di polizia, il Dipartimento di polizia distrettuale di Xiqing, ha inviato degli agenti a fare irruzione nella sua abitazione. In seguito, la donna è stata trasferita al centro di detenzione del distretto di Xiqing, dove è stata trattenuta per quasi un anno, prima di essere condannata a tre anni di prigione e trasferita nel carcere femminile di Tianjin. Dopo essere stata rilasciata, Wang ha appreso che, mentre era detenuta, l' [Ufficio 610] del distretto di Qixing aveva estorto 30.000 yuan (circa 3.860 euro) al marito. Condannata a quattro anni dopo l'arresto del 2016 Il 7 dicembre 2016 Wang è stata arrestata durante un'indagine della polizia. Quel giorno, gli agenti della stazione di Zhendong hanno fatto irruzione nella sua abitazione e le hanno confiscato il computer, la stampante, il lettore musicale, tre telefoni cellulari, una serie di libri del Falun Gong e alcune banconote stampate con messaggi sul Falun Gong (un modo usato dai praticanti in Cina per sensibilizzare la gente sulla persecuzione). Wu Dianzhong, un altro praticante arrestato quel giorno, è stato portato a casa di Wang. La polizia ha sostenuto che l’uomo aveva fatto la spia su di lei, ma non era così. Gli agenti hanno avvertito il marito di Wang che avrebbe affrontato gravi conseguenze, poiché \"aveva contatti con qualcuno (Wu) che era stato molto attivo nell'organizzazione delle attività del Falun Gong\". In seguito, sia Wu che Wang sono stati condannati alla prigione: il primo a cinque anni e la seconda a quattro. I loro appelli sono stati respinti. Per i dettagli dell'indagine della polizia e del processo ai due praticanti, nonché per il procedimento giudiziario a carico di altri praticanti arrestati, si vedano gli articoli correlati di seguito. Articoli correlati: [Tianjin Intermediate Court Upholds Convictions of Four Falun Gong Practitioners for Their Faith](https://en.minghui.org/html/articles/2018/12/6/173529.html) [Tianjin: Quattro praticanti processati illegalmente](https://it.minghui.org/html/articles/2018/7/26/4436.html) [Tianjin: 18 Falun Gong Practitioners Arrested in Early December](http://en.minghui.org/html/articles/2016/12/20/160397.html) Tutti i contenuti pubblicati su questo sito sono protetti dal copyright di Minghui.org. Per l’uso non commerciale si deve citare la fonte (Es.: “Come riportato da Minghui.org,…”) e indicare il link dell’articolo originale. Per uso commerciale contattare la nostra redazione per ottenere l’autorizzazione.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Religion and Belief"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-24T12:10:51.257+02:00",
    "updated": "2023-12-24T12:10:51.257+02:00"
}