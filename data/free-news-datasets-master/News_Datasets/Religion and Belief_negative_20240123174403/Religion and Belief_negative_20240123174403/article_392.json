{
    "thread": {
        "uuid": "3ac0a54d5ed64d1ee453f4baa9b96b6a720b27be",
        "url": "https://www.rsi.ch/info/mondo/Natale-di-guerra-a-Betlemme--2025153.html",
        "site_full": "www.rsi.ch",
        "site": "rsi.ch",
        "site_section": "https://rsi.ch",
        "site_categories": [
            "media"
        ],
        "section_title": "Home - RSI Radiotelevisione svizzera",
        "title": "Natale di guerra a Betlemme - RSI Radiotelevisione svizzera",
        "title_full": "Natale di guerra a Betlemme - RSI Radiotelevisione svizzera",
        "published": "2023-12-23T02:00:00.000+02:00",
        "replies_count": 0,
        "participants_count": 0,
        "site_type": "news",
        "country": "CH",
        "main_image": "https://cleaver.cue.rsi.ch/public/la1/programmi/informazione/telegiornale/2025106-cyrhlx-85b798f99fa8ab63eeb783590b263ffc_la1_1703358557985.jpg/alternates/r16x9/2025106-cyrhlx-85b798f99fa8ab63eeb783590b263ffc_la1_1703358557985.jpg",
        "performance_score": 0,
        "domain_rank": 19223,
        "domain_rank_updated": "2023-12-19T12:06:12.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "3ac0a54d5ed64d1ee453f4baa9b96b6a720b27be",
    "url": "https://www.rsi.ch/info/mondo/Natale-di-guerra-a-Betlemme--2025153.html",
    "ord_in_thread": 0,
    "parent_url": null,
    "author": null,
    "published": "2023-12-23T02:00:00.000+02:00",
    "title": "Natale di guerra a Betlemme - RSI Radiotelevisione svizzera",
    "text": "Betlemme e le comunità cristiane della Cisgiordania si apprestano a vivere un Natale di guerra: la messa di mezzanotte è stata mantenuta, ma non ci saranno luminarie o alcun tipo di festeggiamento. La decisione è stata annunciata tre giorni fa dai capi di tutte le chiese cristiane Impensabile gioire per l’anniversario della nascita di Cristo quando a pochi chilometri si muore e si soffre e quando nella stessa Cisgiordania la tensione è alle stelle con i coloni israeliani, come racconta il reportage dell’inviato del TG Emiliano Bos. La situazione è ovviamente peggiore a Gaza, dove secondo le informazioni vivono ancora 650 cristiani. Erano circa 15 mila vent’anni fa, prima della presa del potere da parte di Hamas. La nascita di Gesù (che per l’Islam è un profeta, il penultimo prima di Maometto) portava in piazza allora anche i musulmani, intorno a un grande albero di Natale che veniva esposto nella piazza del Milite Ignoto. Quella piazza oggi è teatro di guerra, ma da anni – da ben prima dell’inizio delle ostilità - i governanti della striscia avevano vietato l’esposizione pubblica di alberi di Natale, a eccezione dell’interno di istituzioni cristiane. Il centro culturale cristiano peraltro non esiste più, i luoghi di raduno sono stati distrutti o danneggiati. Persino fare gli auguri ai parenti, per i cristiani di Gaza, è un problema, perché le comunicazioni telefoniche e internet funzionano a singhiozzo.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Human Interest",
        "War, Conflict and Unrest",
        "Religion and Belief"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-24T09:13:40.051+02:00",
    "updated": "2023-12-24T09:13:40.051+02:00"
}