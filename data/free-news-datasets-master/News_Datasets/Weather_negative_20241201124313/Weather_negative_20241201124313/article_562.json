{
    "thread": {
        "uuid": "e66a7797614532c79fd2370b062468200d2ebb93",
        "url": "https://www.today.it/sport/motogp/annullato-motogp-valencia.html",
        "site_full": "www.today.it",
        "site": "today.it",
        "site_section": "http://www.today.it/rss",
        "site_categories": [
            "united_kingdom",
            "travel"
        ],
        "section_title": "Today",
        "title": "Alluvione in Spagna, annullato il MotopGp di Valencia: cosa succede",
        "title_full": "Alluvione in Spagna, annullato il MotopGp di Valencia: cosa succede",
        "published": "2024-11-01T13:25:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.today.it/~media/horizontal-hi/44171641564453/valencia-maltempo-lapresse.jpg",
        "performance_score": 0,
        "domain_rank": 21163,
        "domain_rank_updated": "2024-10-28T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "e66a7797614532c79fd2370b062468200d2ebb93",
    "url": "https://www.today.it/sport/motogp/annullato-motogp-valencia.html",
    "ord_in_thread": 0,
    "parent_url": null,
    "author": "Redazione",
    "published": "2024-11-01T13:25:00.000+02:00",
    "title": "Alluvione in Spagna, annullato il MotopGp di Valencia: cosa succede",
    "text": "Alluvione in Spagna, annullato il MotopGp di Valencia: cosa succede\nL'annuncio ufficiale: \"A causa delle devastanti alluvioni che hanno colpito la zona, la Motogp e le autorità locali hanno dovuto cancellare la gara di Valencia\"\nLa notizia era nell'aria, mancava soltanto l'ufficialità, che adesso è arrivata: la gara del MotoGp che doveva svolgersi a Valencia è stata annullata.\nAnnullato il MotoGp di Valencia\nL'annuncio è arrivato direttamente dai canali ufficiali: \"In seguito alle devastanti inondazioni che hanno colpito la zona, la MotoGp è al fianco della comunità di Valencia. I nostri cuori sono con tutti coloro che hanno sofferto delle perdite, anche di grande entità. Siamo stati in costante contatto con le autorità locali e il circuito per valutare al meglio come aiutare e procedere. Sentiamo una responsabilità nei confronti di ogni regione in cui gareggiamo, che va ben oltre lo sport e gli eventi. Dopo aver valutato con attenzione il possibile impatto positivo di una gara della MotoGp da disputare a Valencia in date posticipate, tenendo conto dell’esigenza di garantire che nessuna risorsa venisse sottratta dalla presenza della MotoGp agli sforzi necessari per il recupero, il campionato e le autorità locali sono stati costretti a cancellare il Gp di Valencia del 2024\".\n\"Corriamo per Valencia\"\n\"La MotoGp non correrà a Valencia, ma per Valencia - prosegue la nota -. Il campionato si impegnerà collettivamente per sostenere i fondi di soccorso già esistenti e garantire un impatto positivo collegato all'area nel modo migliore per le persone e le comunità di cui ha fatto parte da così tanto tempo. Gli sforzi inizieranno già durante il Gp della Malesia e continueranno in occasione dell'ultimo round del 2024, con una nuova sede e date che saranno annunciate non appena confermate. I tifosi di tutto il mondo, i piloti e il paddock meritano un finale sportivo per la stagione 2024, che possa dare un contributo fondamentale al sostegno delle comunità in cui corriamo. Ogni ulteriore informazione sul finale di stagione verrà confermata appena possibile\". Una decisione ovvia dopo la devastazione causata dal maltempo nei giorni scorsi. Diversi piloti avevano già fatto sapere che non avrebbero corso data la situazione. L'ultimo atto del motomondiale dovrà quindi svolgersi in un'altra sede, ma la data e il luogo non sono ancora stati resi noti.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Disaster and Accident",
        "Weather"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [
            {
                "name": "Motogp",
                "sentiment": "none"
            }
        ],
        "locations": [
            {
                "name": "Valencia",
                "sentiment": "none"
            },
            {
                "name": "Spagna",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-01T15:43:19.661+02:00",
    "updated": "2024-11-01T15:43:19.661+02:00"
}