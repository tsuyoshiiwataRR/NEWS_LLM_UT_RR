{
    "thread": {
        "uuid": "059faf3cbc4fedbe41ce1bd4cb40cc8748a7b5bb",
        "url": "https://www.blitzquotidiano.it/scienza-e-tecnologia/il-monte-fuji-e-ancora-senza-neve-non-succedeva-da-oltre-130-anni-3665572",
        "site_full": "www.blitzquotidiano.it",
        "site": "blitzquotidiano.it",
        "site_section": "https://www.blitzquotidiano.it",
        "site_categories": [
            "media"
        ],
        "section_title": "Blitz Quotidiano - il quotidiano online fondato da Marco Benedetto",
        "title": "Il Monte Fuji è ancora senza neve, non succedeva da oltre 130 anni",
        "title_full": "Il Monte Fuji è ancora senza neve, non succedeva da oltre 130 anni",
        "published": "2024-11-01T18:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 48398,
        "domain_rank_updated": "2024-10-28T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "059faf3cbc4fedbe41ce1bd4cb40cc8748a7b5bb",
    "url": "https://www.blitzquotidiano.it/scienza-e-tecnologia/il-monte-fuji-e-ancora-senza-neve-non-succedeva-da-oltre-130-anni-3665572",
    "ord_in_thread": 0,
    "parent_url": null,
    "author": "Giuseppe Avico",
    "published": "2024-11-01T18:00:00.000+02:00",
    "title": "Il Monte Fuji è ancora senza neve, non succedeva da oltre 130 anni",
    "text": "Sul Monte Fuji non c’è ancora la neve, che solitamente imbianca la vetta i primi di ottobre e che quest’anno, complici le elevate temperature, tarda ad arrivare. Questo non succedeva da oltre 130 anni, da quando hanno avuto inizio la raccolta dati e le prime rilevazioni.\nIl Monte Fuji è senza neve La cima innevata del Monte Fuji è una delle icone storiche del Giappone , e ogni anno attira migliaia di turisti. È un luogo in cui la bellezza paesaggistica pare essersi cristallizzata nel tempo, tanto da essere riconosciuta come patrimonio UNESCO nel 2013.\nÈ un vulcano classificato come attivo, anche se la sua ultima eruzione è stata registrata oltre 300 anni fa. Considerato come una delle “tre montagne sacre”, si trova nella parte centrale dell’isola di Honshu ed è la montagna più alta del Giappone con i suoi 3.776 metri.\nQuest’anno, però, la neve che caratterizza la cima tarda ad arrivare. Di solito, dopo l’estate, sul Monte Fuji nevica nei primi giorni di ottobre, ma oggi la sua cima è ancora “nuda”. Questo ritardo non si registrava da oltre 130 anni , quando hanno avuto inizio i primi rilevamenti.\nIl Monte Fuji è ancora senza neve, non succedeva da oltre 130 anni (Fonte Ansa) – Blitz Quotidiano Monte Fuji senza neve, la causa Secondo l’ufficio meteorologico locale di Kofu (KLMO), sul Monte Fuji la neve si forma entro il 2 ottobre e si deposita intorno al 5 ottobre. Gli esperti affermano che la mancanza di neve è dovuta a un’estate e a un autunno insolitamente caldi. Gli esperti sottolineano anche che il cambiamento climatico potrebbe aver avuto un notevole impatto sulla questione.\nYutaka Katsuta, meteorologo del KLMO, ha dichiarato: “Quest’estate le temperature sono state elevate e sono rimaste elevate anche a settembre, tenendo distante l’aria fredda”.\nQuest’anno il Giappone ha vissuto l’estate più calda mai registrata, con temperature insolitamente elevate che si sono protratte fino a ottobre. In combinazione con gli elevati livelli di pioggia, questo ha reso impossibile la formazione di neve sul Monte Fuji nei tempi in cui solitamente lo vediamo imbiancato.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Environment",
        "Weather"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-01T19:42:45.409+02:00",
    "updated": "2024-11-01T19:42:45.409+02:00"
}