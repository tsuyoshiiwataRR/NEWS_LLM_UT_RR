{
    "thread": {
        "uuid": "b76dd281a4f2dd7208af867d60309a6623ef4468",
        "url": "https://beteve.cat/medi-ambient/octubre-2024-mes-plujos-barcelona-en-4-anys-mig",
        "site_full": "beteve.cat",
        "site": "beteve.cat",
        "site_section": "https://beteve.cat/rss",
        "site_categories": [
            "media",
            "law_government_and_politics",
            "politics"
        ],
        "section_title": "betevé",
        "title": "L’octubre ha estat el mes més plujós dels darrers quatre anys i mig a Barcelona",
        "title_full": "L’octubre ha estat el mes més plujós dels darrers quatre anys i mig a Barcelona",
        "published": "2024-11-01T11:04:00.000+02:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://img.beteve.cat/wp-content/uploads/2024/11/Alfons-Puertas-Observatori-Fabra-octubre-2024.jpg",
        "performance_score": 0,
        "domain_rank": 35866,
        "domain_rank_updated": "2024-10-28T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "b76dd281a4f2dd7208af867d60309a6623ef4468",
    "url": "https://beteve.cat/medi-ambient/octubre-2024-mes-plujos-barcelona-en-4-anys-mig",
    "ord_in_thread": 0,
    "parent_url": null,
    "author": "Marcos Amores Sánchez",
    "published": "2024-11-01T11:04:00.000+02:00",
    "title": "L’octubre ha estat el mes més plujós dels darrers quatre anys i mig a Barcelona",
    "text": "L’octubre ha fet d’octubre. Un octubre plujós com feia anys que no en teníem. El registre mensual posa de manifest la sequera extrema del darrer trienni més que no pas el valor de la pluja d’aquest octubre, que en cap cas ha estat excepcional.\nL’octubre més plujós en sis anys\nEls 118,4 litres de pluja caiguda aquest octubre, segons dades oficials de l’Observatori Fabra, fan que aquest octubre sigui ja l’octubre més plujós des del 2018 (aleshores 195,6).\nLa dada d’aquest octubre del 2024 encara guanya més valor si la comparem amb el que ha plogut els darrers anys. Tant és així que no hi ha cap registre mensual tan elevat des de l’abril del 2020, fa quatre anys i mig i en plena pandèmia. La pluja d’aquest 2024 ja frega, a falta de dos mesos sencers, la mitjana anual.\nDes de l’abril del 2020, amb rècord mensual de pluja, han estat comptadíssims els mesos que han tingut un comportament pluviomètric superior al que és habitual, però cap mes fins ara havia aconseguit superar la marca dels 100 litres mensuals.\nCom hem dit abans, la dada serveix més reflectir l’enorme sequera que hem tingut i encara tenim. De fet, hi ha més de 25 precedents a l’octubre amb una pluja superior a la d’enguany.\nUn altre mes càlid\nLa temperatura ha tornat a marcar aquest octubre valors per sobre del que és habitual després d’un setembre relativament fresc.\nEl registre ha quedat finalment en 18 ºC, gairebé un grau per sobre del que seria habitual (17,1ºC). El registre termomètric queda en setzena posició dels octubres més càlids registrats mai en un 2024 que, tret de sorpresa majúscula, entrarà al podi dels anys més càlids registrats mai a l’Observatori Fabra, just darrere del 2022 i el 2023.\nEn aquest sentit, només un darrer tram d’any excepcionalment fred aconseguiria evitar aquest podi.",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Weather"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-01T12:28:54.555+02:00",
    "updated": "2024-11-01T12:28:54.555+02:00"
}