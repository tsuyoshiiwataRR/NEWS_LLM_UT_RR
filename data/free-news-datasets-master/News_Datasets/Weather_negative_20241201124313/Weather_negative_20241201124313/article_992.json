{
    "thread": {
        "uuid": "91ed6a58e1b6f181ab4578d9a60bf6c1d12f1115",
        "url": "https://bergamo.corriere.it/notizie/cronaca/24_novembre_02/parcheggi-di-citta-alta-pienone-e-ingorghi-nel-giorno-festivo-con-le-temperature-primaverili-fd049aab-faa4-4d7c-a9fd-e864868c3xlk.shtml",
        "site_full": "bergamo.corriere.it",
        "site": "corriere.it",
        "site_section": "http://bergamo.corriere.it",
        "site_categories": [
            "media"
        ],
        "section_title": "Corriere Bergamo: le ultime news dalla citt&agrave;",
        "title": "Parcheggi di Città Alta, pienone e ingorghi nel giorno festivo con le temperature primaverili | Corriere.it",
        "title_full": "Parcheggi di Città Alta, pienone e ingorghi nel giorno festivo con le temperature primaverili | Corriere.it",
        "published": "2024-11-02T02:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dimages2.corriereobjects.it/files/og_thumbnail/uploads/2024/11/01/6725369781f7b.jpeg",
        "performance_score": 0,
        "domain_rank": 1240,
        "domain_rank_updated": "2024-10-28T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "91ed6a58e1b6f181ab4578d9a60bf6c1d12f1115",
    "url": "https://bergamo.corriere.it/notizie/cronaca/24_novembre_02/parcheggi-di-citta-alta-pienone-e-ingorghi-nel-giorno-festivo-con-le-temperature-primaverili-fd049aab-faa4-4d7c-a9fd-e864868c3xlk.shtml",
    "ord_in_thread": 0,
    "parent_url": null,
    "author": "Silvia Seminati",
    "published": "2024-11-02T02:00:00.000+02:00",
    "title": "Parcheggi di Città Alta, pienone e ingorghi nel giorno festivo con le temperature primaverili | Corriere.it",
    "text": "Alluvione in Spagna, a Valencia i morti sono più di 200: «Duemila chiamate per i dispersi». Allarme meteo alle Baleari I tuoi preferiti Salva questo articolo e leggilo quando vuoi. Il servizio è dedicato agli utenti registrati.\nNon hai un account? Registrati in 1 minuto Accedi Hai salvato un nuovo articolo Trovi tutti gli articoli salvati nella tua area personale nella sezione preferiti e sull&apos;app Corriere News.\nParcheggi di Città Alta, pienone e ingorghi nel giorno festivo con le temperature primaverili di Silvia Seminati I display alla Conca d’Oro indicano che non ci sono posti disponibili, ma c’è chi supera lo stesso il varco\nLa pattuglia dei vigili alla rotatoria della Conca d'Oro\nIl giorno festivo di ieri, con le temperature primaverili, deve aver spinto molti a scegliere di andare a pranzo o a fare una passeggiata in Città Alta. E, a un certo punto, il sistema della Ztl — con i display ad indicare i posti liberi negli unici tre parcheggi in struttura del borgo storico — è stato messo a dura prova.\nNei festivi, le telecamere della Ztl di Città Alta vengono accese dalle 10 alle 12 e dalle 14 alle 19. Vuol dire che tra mezzogiorno e le due del pomeriggio si può salire senza dover per forza parcheggiare nel giro di un quarto d’ora in uno dei tre parcheggi in struttura, perché con le telecamere spente non scattano le multe. Ma questo è un discorso che vale solo in linea teorica, perché poi — nella pratica — altri posti auto, al di fuori di quelli nei tre silos, non ce ne sono. Le strisce blu lungo le Mura, con l’apertura del parcheggio di via Fara il 4 maggio scorso, sono state colorate di giallo e riservate ai residenti. Restano solo parcheggi privati, per esempio quelli dei ristoranti (ma al di fuori della Ztl interna del borgo storico).\nE ieri, da mezzogiorno in poi, il traffico verso Città Alta è via via aumentato. I parcheggi di piazza della Libertà e del San Marco, i più vicini al varco della Ztl, si sono riempiti. E ad un certo punto il display alla Conca d’Oro ha iniziato a indicare zero posti disponibili in tutti i tre parcheggi (Parking Fara, via Tre Armi e Porta Sant’Alessandro), ma molti automobilisti hanno proseguito lo stesso la corsa verso Città Alta. «Ci siamo accorti — spieg a l’assessore alla Mobilità, Marco Berlanda — che c’era una coda molto lunga all’ingresso del parcheggio di via Fara. Abbiamo pensato a un guasto alla sbarra oppure a un malfunzionamento dei display dell’infomobilità, ma dai controlli è emerso che era tutto regolare. Molte persone hanno deciso di mettersi in coda davanti agli ingressi dei parcheggi, in particolare a quello di via Fara, per provare a entrare man mano che si liberavano. Qualcun altro è tornato indietro. C’è stato un affollamento abnorme e si è deciso di inviare una pattuglia della polizia locale alla rotatoria della Conca d’Oro per la gestione del traffico».\nI vigili sono rimasti lì quasi fino alle 15 per spiegare agli automobilisti che, con i tre parcheggi pieni e la Ztl attiva, si doveva fare marcia indietro. «Non c’è una procedura strutturata, si valuta giorno per giorno se e quando mandare ai varchi la polizia locale — spiega l’assessore Berlanda —. Anche domani (oggi, ndr ) terremo la situazione monitorata. Mi sento, in modo particolare, con il collega di giunta Giacomo Angeloni (che ha la delega alla Sicurezza, ndr ) e con la polizia locale, prima di decidere come intervenire».\nBerlanda spiega che si sta cercando di rendere sempre più chiari i display dell’infomobilità, per evitare che la gente si fermi davanti ai pannelli per cercare di capirli. «La scritta — dice l’assessore — è stabilita dal ministero e non si può cambiare. Noi possiamo modificare i colori. E così, se la Ztl è attiva, lo scriviamo in rosso, mentre se le telecamere sono spente, la scritta è verde. Non tutti i pannelli che abbiamo sono a colori, ma man mano che vengono sostituiti, li prendiamo con questa possibilità».\nVai a tutte le notizie di Bergamo\nIscriviti alla newsletter di Corriere Bergamo",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather"
    ],
    "ai_allow": true,
    "canonical": false,
    "webz_reporter": false,
    "external_links": [
        "https://css2.corriereobjects.it/includes2013/LIBS/css/vendor/plugins/swiper-bundle.min.css",
        "https://dimages2.corriereobjects.it/uploads/2024/11/01/6725369781f7b.jpeg",
        "https://dimages2.corriereobjects.it/files/main_image/uploads/2024/11/01/6725369781f7b.jpeg",
        "https://whatsapp.com/channel/0029VaAlA1s6GcG6eTUe652l",
        "https://www.dimages2.corriereobjects.it/uploads/2024/11/01/6725369781f7b.jpeg",
        "https://www.dimages2.corriereobjects.it/files/main_image/uploads/2024/11/01/6725369781f7b.jpeg",
        "https://www.css2.corriereobjects.it/includes2013/LIBS/css/vendor/plugins/swiper-bundle.min.css",
        "https://www.whatsapp.com/channel/0029VaAlA1s6GcG6eTUe652l"
    ],
    "external_images": [],
    "entities": {
        "persons": [],
        "organizations": [],
        "locations": [
            {
                "name": "Valencia",
                "sentiment": "none"
            },
            {
                "name": "Spagna",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-02T08:40:03.845+02:00",
    "updated": "2024-11-02T08:40:03.845+02:00"
}