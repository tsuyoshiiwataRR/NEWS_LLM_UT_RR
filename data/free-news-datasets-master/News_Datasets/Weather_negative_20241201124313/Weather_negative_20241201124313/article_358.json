{
    "thread": {
        "uuid": "b26a1ee7ce96049bb18a2c637ef1a6fc71569725",
        "url": "https://beteve.cat/medi-ambient/previsio-de-temps-cap-setmana-tots-sants-2024",
        "site_full": "beteve.cat",
        "site": "beteve.cat",
        "site_section": "https://beteve.cat/feed/",
        "site_categories": [
            "media",
            "law_government_and_politics",
            "politics"
        ],
        "section_title": "betevé",
        "title": "Previsió del temps per al cap de setmana llarg de Tots Sants a Barcelona i Catalunya. On plourà?",
        "title_full": "Previsió del temps per al cap de setmana llarg de Tots Sants a Barcelona i Catalunya. On plourà?",
        "published": "2024-11-01T10:16:00.000+02:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://img.beteve.cat/wp-content/uploads/2024/11/Previsio-temps-Tots-Sants.jpg",
        "performance_score": 0,
        "domain_rank": 35866,
        "domain_rank_updated": "2024-10-28T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "b26a1ee7ce96049bb18a2c637ef1a6fc71569725",
    "url": "https://beteve.cat/medi-ambient/previsio-de-temps-cap-setmana-tots-sants-2024",
    "ord_in_thread": 0,
    "parent_url": null,
    "author": "Marcos Amores Sánchez",
    "published": "2024-11-01T10:16:00.000+02:00",
    "title": "Previsió del temps per al cap de setmana llarg de Tots Sants a Barcelona i Catalunya. On plourà?",
    "text": "La DANA continuarà afectant-nos els propers dies i el cap de setmana llarg de Tots Sants vindrà marcat per la inseguretat meteorològica. Les comarques de l’Ebre tornaran a ser les que més aigua podran arreplegar però el risc de ruixats s’escamparà a més indrets.\nDivendres: tempestes i alguns aiguats a l’Ebre\nDivendres de Tots Sants molt complicat a l’extrem sud de Catalunya, on les pluges i les tempestes podran ser intenses i acumular quantitats importants d’aigua. En aquest sentit, el Meteocat continua advertint de la possibilitat que se superin els 40 litres en 30 minuts i que es puguin acumular més de 100 litres en 24 hores.\nEls núvols seran presents a la resta del territori i no es descarta algun ruixat o pluja, molt més irregular.\nMés estones de sol als Pirineus i temperatures que seran més pròpies de principis d’octubre que de principis de novembre.\nDissabte: més comarques amb possibilitat de pluja\nL’episodi de pluja i tempestes importants continuarà dissabte a les comarques del sud de Tarragona. A diferència de divendres, la pluja pot visitar més comarques aquest dissabte, tot i que amb registres més modestos i amb una distribució molt més irregular.\nEn tot cas, seran més probables a la costa i com més cap al sud. El Meteocat manté també per a dissabte avisos per intensitat i acumulació de pluja a les comarques del sud.\nTemperatures estables o un pèl més altes.\nDiumenge encara no farà net\nDiumenge continuarem amb les darreres fuetades de la DANA. Els núvols podran guanyar terreny a la costa i el prelitoral, on poden caure algunes pluges febles i intermitents.\nEls núvols seran presents arreu i podran deixar algun ruixat dispers pel territori.\nEl grau d’incertesa és elevat per a aquest darrer tram del cap de setmana i, per tant, caldrà anar actualitzant el pronòstic.",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Weather",
        "Social Issue"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-01T11:56:56.566+02:00",
    "updated": "2024-11-01T11:56:56.566+02:00"
}