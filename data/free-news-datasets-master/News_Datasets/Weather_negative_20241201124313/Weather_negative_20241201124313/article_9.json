{
    "thread": {
        "uuid": "f66abe0a93c3f065e6300123129740cb92918f4c",
        "url": "https://www.apuntmedia.es/noticies/societat/continua-risc-pluges-fortes-avis-taronja-castello-groc-valencia_1_1741745.html",
        "site_full": "www.apuntmedia.es",
        "site": "apuntmedia.es",
        "site_section": "https://www.apuntmedia.es/rss/",
        "site_categories": [
            "hobbies_and_interests",
            "radio"
        ],
        "section_title": "",
        "title": "Continua el risc de pluges fortes amb avís taronja a Castelló i groc a València",
        "title_full": "Continua el risc de pluges fortes amb avís taronja a Castelló i groc a València",
        "published": "2024-10-31T22:49:00.000+02:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://static.apuntmedia.es/clip/65c1054a-4e31-412d-afc8-732facd86cb4_facebook-aspect-ratio_default_0.jpg",
        "performance_score": 0,
        "domain_rank": 93229,
        "domain_rank_updated": "2024-10-28T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "f66abe0a93c3f065e6300123129740cb92918f4c",
    "url": "https://www.apuntmedia.es/noticies/societat/continua-risc-pluges-fortes-avis-taronja-castello-groc-valencia_1_1741745.html",
    "ord_in_thread": 0,
    "parent_url": null,
    "author": "Europa Press",
    "published": "2024-10-31T22:49:00.000+02:00",
    "title": "Continua el risc de pluges fortes amb avís taronja a Castelló i groc a València",
    "text": "Continua el risc de pluges fortes amb avís taronja a Castelló i groc a València\nL'Aemet recorda que “l'emergència meteorològica no ha finalitzat”\nLa DANA encara continua activa. L’Agència Estatal de Meteorologia manté l’avís taronja a la província de Castelló i groc a la de València amb pluges de fins a 100 litres per metre quadrat en 12 hores. L’avís taronja està actiu fins a primera hora del matí, mentre que el groc s’allargarà durant tot divendres.\nL'Aemet ha recordat hui en un tuit que “l'emergència meteorològica no ha finalitzat” perquè encara “s'estan produint tempestes molt intenses” que continuaran fins dissabte.\nLa previsió de l’oratge indica que, lluny d'estabilitzar-se, la presència d'aire fred en altura i de vents de llevant i gregal en superfície ens farà parlar d'un inici de novembre amb núvols i ruixats. Durant la matinada de divendres, les pluges seran fortes i deixaran quantitats d'aigua molt destacables al nord.\nUns ruixats que també es presentaran al golf de València. Treva durant el matí i de vesprada tornarà a intensificar-se la pluja, novament a les comarques més septentrionals, sud del golf de València i comarques centrals. El vent bufarà de gregal moderat al litoral i les temperatures es mantindran sense grans canvis. La nit no serà freda i de dia les màximes estaran entre els 18 °C i els 23 °C.\nFins que no passe la situació de risc, és recomanable evitar passos amb aigua i aproximar-se a zones inundables i seguir en tot moment les indicacions dels serveis d’emergències.",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Weather"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-01T00:20:38.640+02:00",
    "updated": "2024-11-01T00:20:38.640+02:00"
}