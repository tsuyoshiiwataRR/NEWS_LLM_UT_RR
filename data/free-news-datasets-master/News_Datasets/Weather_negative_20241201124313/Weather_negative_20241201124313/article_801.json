{
    "thread": {
        "uuid": "547468dc9e88a51c57007e3673a2b71d5adc013c",
        "url": "https://www.cdt.ch/news/mondo/il-maltempo-raggiunge-le-baleari-forti-piogge-a-maiorca-368548",
        "site_full": "www.cdt.ch",
        "site": "cdt.ch",
        "site_section": "https://www.cdt.ch/news/",
        "site_categories": [
            "media",
            "top_news_ch"
        ],
        "section_title": "News - Corriere del Ticino",
        "title": "Il maltempo raggiunge le Baleari, forti piogge a Maiorca",
        "title_full": "Il maltempo raggiunge le Baleari, forti piogge a Maiorca",
        "published": "2024-11-01T20:56:00.000+02:00",
        "replies_count": 0,
        "participants_count": 1,
        "site_type": "news",
        "country": "CH",
        "main_image": "https://naxos-cdn01.gruppocdt.ch/cdt/stories/2024/11/01/960x640/b0807f1c-f562-4bc3-ab9a-e6e5fff34e7f.jpeg",
        "performance_score": 0,
        "domain_rank": 55182,
        "domain_rank_updated": "2024-10-28T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "547468dc9e88a51c57007e3673a2b71d5adc013c",
    "url": "https://www.cdt.ch/news/mondo/il-maltempo-raggiunge-le-baleari-forti-piogge-a-maiorca-368548",
    "ord_in_thread": 0,
    "parent_url": null,
    "author": "Red. Online",
    "published": "2024-11-01T20:56:00.000+02:00",
    "title": "Il maltempo raggiunge le Baleari, forti piogge a Maiorca",
    "text": "Il maltempo raggiunge le Baleari, forti piogge a Maiorca I morti per l'alluvione in Spagna hanno superato le 200 unità. La [DANA](https://www.cdt.ch/news/cose-la-dana-il-fenomeno-meteorologico-che-ha-colpito-la-spagna-368320) persiste sul Paese iberico. L'Agenzia statale di meteorologia (Aemet) ha ritirato l'allerta rossa, ovvero quella massima, a Huelva. La provincia andalusa è ora in allerta arancione, così come le Isole Baleari, in allarme per forti precipitazioni e accumuli improvvisi di acqua, in particolare a Maiorca e Minorca. Il governo delle Isole Baleari ha inviato un messaggio ai cittadini affinché rimangano a casa e non utilizzino l'auto se non è necessario. Attorno alle 18.00, l'Aemet ha messo in guardia proprio le Baleari, dove «iniziano a svilupparsi tempeste che possono rilasciare grandi quantità di pioggia in breve tempo». A Manacor, nella parte orientale dell'isola di Maiorca, il torrente Llebrona è straripato. A Palma, chiuse strade e sottopassaggi. L'aeroporto ha subito numerosi disservizi, alcuni voli sono partiti e atterrati con anche oltre due ore di ritardo. Altri sono stati cancellati. Domani, sabato, Valencia e Barcellona saranno nuovamente collegate via treno. Nel frattempo, è stata ripristinata l'erogazione di corrente elettrica in 140.000 abitazioni della comunità valenciana (ne restano sprovviste circa 15.000). La Policia National e la Guardia Civil – che ha dovuto incaricare delle truppe di pattugliare i dintorni dei centri commerciali – hanno già arrestato 64 persone per saccheggi nella provincia di Valencia.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Disaster and Accident"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [
            {
                "name": "Agenzia statale di meteorologia",
                "sentiment": "none"
            },
            {
                "name": "governo",
                "sentiment": "none"
            },
            {
                "name": "Aemet",
                "sentiment": "none"
            }
        ],
        "locations": [
            {
                "name": "Isole Baleari",
                "sentiment": "none"
            },
            {
                "name": "Spagna",
                "sentiment": "none"
            },
            {
                "name": "Maiorca",
                "sentiment": "none"
            },
            {
                "name": "Minorca",
                "sentiment": "none"
            },
            {
                "name": "Manacor",
                "sentiment": "none"
            },
            {
                "name": "Huelva",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-01T21:01:07.761+02:00",
    "updated": "2024-11-01T21:01:07.761+02:00"
}