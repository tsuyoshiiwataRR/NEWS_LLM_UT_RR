{
    "thread": {
        "uuid": "51459ba56b75aec9d1fd5d47c3eac4f7617e48b2",
        "url": "https://www.rac1.cat/societat/20241101/210427/mante-alerta-taronja-comarques-castello-creix-xifra-morts-valencia-desapareguts.html",
        "site_full": "www.rac1.cat",
        "site": "rac1.cat",
        "site_section": "https://rac1.cat",
        "site_categories": [
            "under_construction",
            "top_news_es"
        ],
        "section_title": "RAC1 - Últimes noticies, ràdio en directe i podcasts a la carta",
        "title": "Es manté l'alerta taronja a les comarques de Castelló, mentre creix la xifra de morts a València",
        "title_full": "Es manté l'alerta taronja a les comarques de Castelló, mentre creix la xifra de morts a València",
        "published": "2024-11-01T08:51:00.000+02:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://www.rac1.cat/files/og_thumbnail/files/fp/uploads/2024/10/31/6723b19058c5e.r_d.1568-798-4000.jpeg",
        "performance_score": 0,
        "domain_rank": 46521,
        "domain_rank_updated": "2024-10-28T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "51459ba56b75aec9d1fd5d47c3eac4f7617e48b2",
    "url": "https://www.rac1.cat/societat/20241101/210427/mante-alerta-taronja-comarques-castello-creix-xifra-morts-valencia-desapareguts.html",
    "ord_in_thread": 0,
    "parent_url": null,
    "author": "Jordi Armenteras",
    "published": "2024-11-01T08:51:00.000+02:00",
    "title": "Es manté l'alerta taronja a les comarques de Castelló, mentre creix la xifra de morts a València",
    "text": "Dijous tota l'atenció es va centrar en les comarques de Castelló . Durant el dia s'hi va activar el nivell d'alerta més alt per les pluges, però a la tarda es va poder rebaixar. Aquest matí de divendres es manté l'alerta taronja. Durant la nit, el president de la Generalitat Valenciana, Carlos Mazón , explicava que de moment no hi ha hagut episodis greus a Castelló. Tot i això, fa una crida a no abaixar la guàrdia .\nCap incident d'especial gravetat, en aquests moments a Castelló. La DANA continua, així com la necessitat d'evitar les carreteres Carlos Mazón president de la Generalitat Valenciana\nAutòpsies i morgue a Fira València Mentrestant, a l'interior del País Valencià, amb la xifra de morts en augment, el govern valencià ha hagut d'habilitar un espai a l'interior de Fira València com a dipòsit de cadàvers perquè no donaven l'abast amb l'espai que tenien a la Ciutat de la Justícia. Ho explicava a la nit la consellera de Justícia, Salomé Pradas.\nNo es podrà atendre tothom a la Ciutat de la Justícia, per tant, hem habilitat també zona d'autòpsies a Fira València, així com dipòsit de cossos sense vida Salomé Pradas consellera de Justícia del govern Valencià\nA l'espera que nous episodis de pluja puguin complicar molt les tasques de recerca per intentar localitzar supervivents o buscar persones desaparegudes, a hores d'ara encara hi ha molts pobles on no es pot arribar i, per tant, les autoritats temen que la xifra de morts pugui anar encara a més .\nEncara hi ha molts desapareguts El balanç de 155 morts només a les comarques de València sembla que no sigui ni real, perquè la xifra de desapareguts continua essent un misteri. A tot arreu hi ha gent que demana ajuda per trobar familiars. Per exemple, la família d'un ric empresari, qui fa les marques blanques de perfumeria i adrogueria de Mercadona, va denunciar que el patriarca estava desaparegut amb tres empresaris més. Tots quatre havien dinat a Xiva, a pocs quilòmetres de València. Els cotxes han aparegut, però ells no.\nHi ha poblacions on sí que s'hi ha arribat per fer-hi un balanç de la situació, però no hi ha anat cap cos d'emergències per treballar-hi. Hi ha moltes zones sense cap mena de servei. Ja no és que no hi hagi llum ni gas ni aigua, és que ningú hi ha anat, i fins i tot hi ha saquejos, arran dels quals s'ha detingut una cinquantena de persones.\nMés efectius de la UME Per fer front a aquesta situació i intentar agilitzar el procés de recerca, aquest divendres s'hi han incorporat de bon matí 500 efectius més de la Unitat Militar d'Emergències del govern espanyol als 1.200 que ja hi havia fins ara. 1.700 en total.\nCarlos Mazón ho va sol·licitar a l'executiu de Sánchez 48 hores després de les pluges i riuades que van provocar les inundacions. El fet que Mazón hagi esperat tant per demanar aquesta ajuda al govern espanyol l'ha tornat a posar en el punt de mira. Recordem que no es pot enviar l'exèrcit a una comunitat autònoma si el govern autonòmic no ho demana.\nLlegeix també\nLa xifra de víctimes mortals per la DANA s'enfila ja a 158, de les quals 155 són al País Valencià RAC1 Jordi Armenteras Veure més articles Delegat de RAC1 a Madrid. Seguir a:\n@jordiarmenteras",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Weather",
        "Disaster and Accident"
    ],
    "ai_allow": true,
    "canonical": false,
    "webz_reporter": false,
    "external_links": [
        "https://twitter.com/jordiarmenteras",
        "https://www.twitter.com/jordiarmenteras"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-01T09:59:49.412+02:00",
    "updated": "2024-11-01T09:59:49.412+02:00"
}