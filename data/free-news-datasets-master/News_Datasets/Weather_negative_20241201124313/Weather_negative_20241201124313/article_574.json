{
    "thread": {
        "uuid": "bf9de7c0f412ec7799dbc9742c2138b63664ae68",
        "url": "https://www.torinotoday.it/sport/altro/bagnaia-boicottaggio-valencia-alluvione.html",
        "site_full": "www.torinotoday.it",
        "site": "torinotoday.it",
        "site_section": "http://torinotoday.it//rss/",
        "site_categories": [
            "media",
            "top_news_it"
        ],
        "section_title": "TorinoToday",
        "title": "Pecco Bagnaia non correrà a Valencia dopo l'alluvione: \"Anche a costo di perdere il Mondiale\"",
        "title_full": "Pecco Bagnaia non correrà a Valencia dopo l'alluvione: \"Anche a costo di perdere il Mondiale\"",
        "published": "2024-11-01T13:08:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.torinotoday.it/~media/horizontal-hi/39906164218582/pecco_bagnaia_ducati_action_lapresse.jpg",
        "performance_score": 0,
        "domain_rank": 85395,
        "domain_rank_updated": "2024-10-28T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "bf9de7c0f412ec7799dbc9742c2138b63664ae68",
    "url": "https://www.torinotoday.it/sport/altro/bagnaia-boicottaggio-valencia-alluvione.html",
    "ord_in_thread": 0,
    "parent_url": null,
    "author": "Marco Drogo",
    "published": "2024-11-01T13:08:00.000+02:00",
    "title": "Pecco Bagnaia non correrà a Valencia dopo l'alluvione: \"Anche a costo di perdere il Mondiale\"",
    "text": "Pecco Bagnaia non correrà a Valencia dopo l'alluvione: \"Anche a costo di perdere il Mondiale\"\n\"Non sono disposto a scendere in pista. A livello etico e di quello che sta succedendo non sarebbe la scelta corretta\", ha detto il chivassese\nPiù di 150 morti e decine di dispersi. L'alluvione del secolo, ribattezzata così dai media iberici, ha dolorosamente colpito la popolazione di Valencia che sta facendo i conti con una vera e propria tragedia.\nLa Spagna è sotto choc e il Governo ha dichiarato tre giorni di lutto nazionale, assicurando che i cittadini non saranno lasciati soli.\nIl Circus della MotoGp, che domenica 17 novembre dovrebbe disputare e il Gran Premio motociclistico della Comunità Valenciana, tradizionale appuntamento conclusivo della stagione, ha espresso la sua vicinanza.\nIntanto, però, nel paddock si discute sull'opportunità di correre quest'anno a Valencia, dopo quanto è avvenuto.\nTra i piloti che hanno detto \"no\", c'è Pecco Bagnaia. Il chivassese, che è in lotta per il terzo titolo nella MotoGp e a 2 gare dal termine della stagione deve recuperare 17 punti su Jorge Martin, da Sepang, dove in questo fine settimana si corre il Gp della Malesia, ha detto: \"Anche a costo di perdere il Mondiale, non sono disposto a scendere in pista\".\n\"Non credo sia giusto correre a Valencia. Spero davvero che prendano in considerazione che, a livello etico e di quanto sta succedendo, andare a correre lì non è la cosa corretta\".\nLa pista di Cheste, non ha subito danni nell'alluvione, anche se le strade d'accesso e di uscita dal circuito sono state completamente distrutte e andrebbero ripristinate nel poco tempo a disposizione.\nDorna, la società che organizza il Motomondiale, nelle ultime ore sembra decisa a far disputare la gara a Valencia, magari posticipandola rispetto al weekend 15-17 novembre. Il regolamento obbliga a un periodo di pausa invernale prima della nuova stagione. Come date possibili, stando alle prime indiscrezioni, si parla di correre a Valencia dal 22 al 24 novembre o anche a dicembre.\nC'è chi dice che la corsa potrebbe anche essere ulteriormente posticipata, ma comunque disputata nella sede prevista dal calendario.\nSaranno la Dorna, la Fim e il governo spagnolo a prendere la decisione e ci sono anche posizioni diverse rispetto a quella di Bagnaia. Il presidente Fim, Jorge Viega, a Sky havoluto evidenziare anche come l'eventuale mancata disputa della corsa sarebbe un danno per l'economia della stessa Valencia.\nIl leader del campionato e rivale di Pecco per il titolo Jorge Martin ha detto: \"Per me è una situazione molto delicata sia per noi piloti che per la Dorna. Andare a Valencia sembra davvero difficile e particolarmente duro per tutti. Io mi adeguerò alla decisione della Dorna e del governo spagnolo: se alla fine decideranno di tenere la gara lì, dovremo andarci\".\nContinua a leggere le notizie di TorinoToday, segui la nostra pagina Facebook e iscriviti al nostro canale WhatsApp",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Sport",
        "Human Interest",
        "Weather"
    ],
    "ai_allow": true,
    "canonical": false,
    "webz_reporter": false,
    "external_links": [
        "https://whatsapp.com/channel/0029VaDWXSwCMY0Jr5wm4a1v%C2%A0",
        "https://www.facebook.com/TorinoToday",
        "https://facebook.com/TorinoToday",
        "https://www.whatsapp.com/channel/0029VaDWXSwCMY0Jr5wm4a1v%C2%A0"
    ],
    "external_images": [],
    "entities": {
        "persons": [
            {
                "name": "Jorge Marti",
                "sentiment": "none"
            }
        ],
        "organizations": [
            {
                "name": "Governo",
                "sentiment": "none"
            }
        ],
        "locations": [
            {
                "name": "Pecco Bagnaia",
                "sentiment": "none"
            },
            {
                "name": "Valencia",
                "sentiment": "none"
            },
            {
                "name": "Spagna",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-01T15:52:32.715+02:00",
    "updated": "2024-11-01T15:52:32.715+02:00"
}