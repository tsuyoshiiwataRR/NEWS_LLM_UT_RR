{
    "thread": {
        "uuid": "52e89758825cad493281c99374e7b61bbc0b6ee0",
        "url": "https://www.unionesarda.it/lunione-in-edicola/hezbollah-litalia-nel-mirino-tyylrthw",
        "site_full": "www.unionesarda.it",
        "site": "unionesarda.it",
        "site_section": "https://www.unionesarda.it/sitemaps/rss",
        "site_categories": [
            "media"
        ],
        "section_title": "L'Unione Sarda.it",
        "title": "Hezbollah, l’Italia nel mirino - L'Unione Sarda.it",
        "title_full": "Hezbollah, l’Italia nel mirino - L'Unione Sarda.it",
        "published": "2023-12-29T00:17:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://immagini.unionesarda.it/version/c:N2Q1OTlhMzMtODJkNy00:ZTBmM2ZmMmEtNzIyYi00/image.webp?f=16:9",
        "performance_score": 0,
        "domain_rank": 17294,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "52e89758825cad493281c99374e7b61bbc0b6ee0",
    "url": "https://www.unionesarda.it/lunione-in-edicola/hezbollah-litalia-nel-mirino-tyylrthw",
    "ord_in_thread": 0,
    "parent_url": null,
    "author": "@UnioneSarda",
    "published": "2023-12-29T00:17:00.000+02:00",
    "title": "Hezbollah, l’Italia nel mirino - L'Unione Sarda.it",
    "text": "Anche l'Italia finisce nel mirino degli Hezbollah nel grande caos scatenato dagli attacchi di Hamas del 7 ottobre e dalla guerra a Gaza che ne è seguita. I miliziani libanesi, alleati dell'Iran, hanno indicato anche Roma tra i partecipanti di quella che hanno definito «la coalizione del male», ovvero l'alleanza marittima occidentale guidata dagli Usa e «creata per proteggere gli interessi di Israele nel Mar Rosso».\nA una folla di seguaci che partecipavano alle esequie di uno dei combattenti uccisi nel sud del Libano, il numero due del partito armato Naim Qassem ha minacciato che è «necessario far fronte comune contro la coalizione del male di Usa, Israele, Francia, Gran Bretagna, Italia e Germania, con la coalizione del bene delle forze della resistenza anti-israeliana in Palestina, Libano, Iran, Yemen e Iraq». L'Italia nelle settimane scorse è stata tra i Paesi che hanno risposto positivamente all'appello americano all'avvio di una coalizione per proteggere le imbarcazioni civili dagli attacchi del gruppo yemenita filo-iraniano degli Houthi: il primo contributo è stato quello di anticipare l'invio nel mar Rosso della fregata Virginio Fasan, inizialmente previsto per il prossimo febbraio, per rafforzare la missione europea anti-pirateria Atalanta che opera nell'area.\nSul fronte di Gaza intanto, all'83esimo giorno di guerra, la Cnn ha diffuso un video che sembra mostrare uomini e bambini spogliati e donne detenute in uno stadio nel nord della Striscia, precisamente lo Yarmouk di Gaza City. Di recente l'esercito israeliano ha fatto sapere di aver arrestato in quell'area molte persone e tra queste miliziani di Hamas. E ha ripetuto che i detenuti sono stati fatti spogliare per accertare che non avessero addosso cinture esplosive. Le immagini del video, secondo l'ong Euro-Mediterranean Human Rights Monitor, si riferirebbero alla detenzione di centinaia di palestinesi del quartiere Sheikh Radwan di Gaza City.\nLa Cnn ha riferito di aver contattato l'Idf per avere spiegazioni, ma di non aver ancora ricevuto risposta. Israele ha invece ammesso di aver usato armi sbagliate nel bombardamento il 24 dicembre scorso del campo profughi di al-Maghazi a Gaza, provocando «la morte imprevista di civili innocenti», stimati in circa 100 secondo fonti palestinesi. L'esercito, citato dalla radio pubblica Kan, ha espresso rammarico riconoscendo di aver colpito per errore edifici vicini ad obiettivi di Hamas causando «estesi danni collaterali».\nLa morsa israeliana nella Striscia non accenna comunque a diminuire con i continui raid diretti verso le postazioni di Hamas e gli scontri diretti sul campo. Il ministero della Sanità, retto da Hamas, ha denunciato che 50 palestinesi sono stati uccisi a Beit Lahia (nord dell'enclave), Khan Younis (nel sud) e ancora ad al-Maghazi (nel centro), portando il numero complessivo delle vittime - senza distinzione tra civili e miliziani - a 21.320.\nRIPRODUZIONE RISERVATA\nQuesto contenuto è riservato agli utenti abbonati Per continuare a leggere abbonati o effettua l'accesso se sei già abbonato.\n• Accedi agli articoli premium\n• Sfoglia il quotidiano da tutti i dispositivi\nAbbonati subito Sei già abbonato? Accedi ora\nAnche l'Italia finisce nel mirino degli Hezbollah nel grande caos scatenato dagli attacchi di Hamas del 7 ottobre e dalla guerra a Gaza che ne è seguita. I miliziani libanesi, alleati dell'Iran, hanno indicato anche Roma tra i partecipanti di quella che hanno definito «la coalizione del male», ovvero l'alleanza marittima occidentale guidata dagli Usa e «creata per proteggere gli interessi di Israele nel Mar Rosso».\nA una folla di seguaci che partecipavano alle esequie di uno dei combattenti uccisi nel sud del Libano, il numero due del partito armato Naim Qassem ha minacciato che è «necessario far fronte comune contro la coalizione del male di Usa, Israele, Francia, Gran Bretagna, Italia e Germania, con la coalizione del bene delle forze della resistenza anti-israeliana in Palestina, Libano, Iran, Yemen e Iraq». L'Italia nelle settimane scorse è stata tra i Paesi che hanno risposto positivamente all'appello americano all'avvio di una coalizione per proteggere le imbarcazioni civili dagli attacchi del gruppo yemenita filo-iraniano degli Houthi: il primo contributo è stato quello di anticipare l'invio nel mar Rosso della fregata Virginio Fasan, inizialmente previsto per il prossimo febbraio, per rafforzare la missione europea anti-pirateria Atalanta che opera nell'area.\nSul fronte di Gaza intanto, all'83esimo giorno di guerra, la Cnn ha diffuso un video che sembra mostrare uomini e bambini spogliati e donne detenute in uno stadio nel nord della Striscia, precisamente lo Yarmouk di Gaza City. Di recente l'esercito israeliano ha fatto sapere di aver arrestato in quell'area molte persone e tra queste miliziani di Hamas. E ha ripetuto che i detenuti sono stati fatti spogliare per accertare che non avessero addosso cinture esplosive. Le immagini del video, secondo l'ong Euro-Mediterranean Human Rights Monitor, si riferirebbero alla detenzione di centinaia di palestinesi del quartiere Sheikh Radwan di Gaza City.\nLa Cnn ha riferito di aver contattato l'Idf per avere spiegazioni, ma di non aver ancora ricevuto risposta. Israele ha invece ammesso di aver usato armi sbagliate nel bombardamento il 24 dicembre scorso del campo profughi di al-Maghazi a Gaza, provocando «la morte imprevista di civili innocenti», stimati in circa 100 secondo fonti palestinesi. L'esercito, citato dalla radio pubblica Kan, ha espresso rammarico riconoscendo di aver colpito per errore edifici vicini ad obiettivi di Hamas causando «estesi danni collaterali».\nLa morsa israeliana nella Striscia non accenna comunque a diminuire con i continui raid diretti verso le postazioni di Hamas e gli scontri diretti sul campo. Il ministero della Sanità, retto da Hamas, ha denunciato che 50 palestinesi sono stati uccisi a Beit Lahia (nord dell'enclave), Khan Younis (nel sud) e ancora ad al-Maghazi (nel centro), portando il numero complessivo delle vittime - senza distinzione tra civili e miliziani - a 21.320.\nRIPRODUZIONE RISERVATA\n© Riproduzione riservata",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Crime, Law and Justice",
        "Politics",
        "War, Conflict and Unrest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T01:24:14.531+02:00",
    "updated": "2023-12-29T01:24:14.531+02:00"
}