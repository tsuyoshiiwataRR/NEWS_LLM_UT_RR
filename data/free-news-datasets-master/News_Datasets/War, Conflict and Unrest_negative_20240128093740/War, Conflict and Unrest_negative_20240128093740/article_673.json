{
    "thread": {
        "uuid": "210dbc9d0ac63326f6c2e356ce89ce1528973ddb",
        "url": "https://www.lastampa.it/esteri/2023/12/29/diretta/israele_hamas_guerra_news_oggi-13960685/",
        "site_full": "www.lastampa.it",
        "site": "lastampa.it",
        "site_section": "https://www.ilsecoloxix.it/mondo/rss",
        "site_categories": [
            "web_design_html",
            "tech"
        ],
        "section_title": "Il Secolo XIX - News, inchieste e approfondimenti Mondo",
        "title": "Guerra in Medio Oriente, Netanyahu annulla la riunione di gabinetto. Raid di Israele vicino a Damasco, la Siria attiva le difese aeree - La Stampa",
        "title_full": "Guerra in Medio Oriente, Netanyahu annulla la riunione di gabinetto. Raid di Israele vicino a Damasco, la Siria attiva le difese aeree - La Stampa",
        "published": "2023-12-29T00:01:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.gedistatic.it/content/gnn/img/lastampa/2023/12/28/223417028-1199db28-5fea-447b-8792-08737abce76c.jpg",
        "performance_score": 0,
        "domain_rank": 2539,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "210dbc9d0ac63326f6c2e356ce89ce1528973ddb",
    "url": "https://www.lastampa.it/esteri/2023/12/29/diretta/israele_hamas_guerra_news_oggi-13960685/",
    "ord_in_thread": 0,
    "parent_url": null,
    "author": "La Stampa",
    "published": "2023-12-29T00:01:00.000+02:00",
    "title": "Guerra in Medio Oriente, Netanyahu annulla la riunione di gabinetto. Raid di Israele vicino a Damasco, la Siria attiva le difese aeree - La Stampa",
    "text": "I media siriani riferiscono che le difese aeree sono attive sulla capitale Damasco, nel mezzo di un apparente attacco aereo israeliano. Lo riferisce The Times of Israel , che cita l'agenzia di stampa siriana Sana.\nIl ritorno a casa dell'israeliana Mia Schem: il momento in cui riabbraccia la madre dopo 55 giorni di prigionia di Hamas\nIl primo ministro israeliano Benjamin Netanyahu ha annullato una riunione del gabinetto di guerra che avrebbe dovuto svolgersi stasera per discutere del piano di Israele su chi governerà Gaza dopo la guerra. La decisione del premier israeliano sarebbe stata influenzata dai suoi partner di coalizione di estrema destra, che hanno respinto qualsiasi discussione sul governo dell'autorità palestinese a Gaza. Hezbollah ha definito «coalizione del male» l'alleanza marittima occidentale guidata dagli Usa, di cui fa parte anche l’Italia.\nIl patriarcato armeno di Gerusalemme denuncia un «massiccio e coordinato attacco contro vescovi, sacerdoti, diaconi, seminaristi e altri membri della comunità condotto da provocatori impuniti». Segnalerebbero feriti gravi.\nRilasciata Mia Schem, la ragazza franco-israeliana di 21 anni apparsa ferita in un video di Hamas\nUomini ma anche donne e almeno due bambini sarebbero stati detenuti e spogliati dalla Forze di difesa israeliane in uno stadio nel nord di Gaza: sono le immagini mostrate in un video dalla Striscia commentato dalla Cnn. Intanto, Judith Weinstein Haggai, che a 70 anni era l'ostaggio più anziano ancora nelle mani di Hamas, è morta.\nPer approfondire:\nll domino delle guerre: così saranno ridisegnati i nuovi equilibri mondiali Cosa è successo ieri Punti chiave 12:32 Franco-israeliana rilasciata racconta: “A Gaza tutti terroristi” Mia Schem: “Una famiglia con bambini mi teneva prigioniera”\n12:30 Iran: impiccati quattro presunti collaboratori di Israele\n12:08 La tv israeliana pubblica foto del capo brigate Al Qassam Deif\n07:25 Fonti mediche di Gaza: raid sul campo di Nuseirat, 20 morti e numerosi dispersi\n15:22\nMorto a Gaza un altro militare, bilancio dei caduti salito a 168 Intensa attività militare in corso nel sud della Striscia\nUn soldato israeliano è rimasto ucciso ieri nel corso di combattimenti nel nord della Striscia di Gaza. E' salito così a 168 il numero complessivo dei militari israeliani caduti nelle operazioni terrestri iniziate a Gaza alla fine di ottobre. L'esercito israeliano ha intanto reso noto che anche oggi opera in maniera massiccia nell'area di Khan Yunis (la principale città nel settore sud della Striscia) e nei campi profughi vicini. Le forze israeliane - ha aggiunto - sono penetrate ad est di Khan Yunis anche nell'area agricola di Huza'a. Si tratta - ha precisato - del punto di partenza scelto da Hamas il 7 ottobre per lanciare un attacco frontale al vicino kibbutz Nir Oz. Decine di membri di quel kibbutz furono allora uccisi e decine di altri sono stati catturati da Hamas.\n13:59 Per Gallant, Netanyahu rimase “paralizzato” per giorni dopo il 7 ottobre. Conversazione citata da Haaretz, finora né conferme né smentite\nIl quotidiano Haaretz sostiene che in conversazioni di carattere privato il ministro della Difesa Yoav Gallant ha affermato di recente che immediatamente dopo le stragi del 7 ottobre il premier Benyamin Netanyahu rimase in uno stato di shock e di paralisi, protrattosi per alcuni giorni. In quel lasso di tempo - secondo la ricostruzione attribuita da Haaretz a Gallant - le incombenze piu' urgenti furono svolte dagli altri membri del gabinetto. Il giornale stima che non ci sono mai stati in passato rapporti cosi' deteriorati fra un primo ministro di Israele ed il suo ministro della Difesa, ed esprime la convinzione che Gallant dovrebbe mettere al corrente il Paese delle proprie preoccupazioni. Nei social israeliani queste informazioni hanno avuto oggi grande risalto. Ma finora dai diretti interessati, Netanyahu e Gallant, non sono giunte smentite né conferme.\n13:10 Ex premier Bennett: Israele deve colpire la 'piovra'. Iran L'ex premier vuole una strategia offensiva contro Teheran\nL'ex premier Naftali Bennett ha risposto alle critiche sollevate in Israele dal suo articolo sul Wall Street Journal - in cui confermava di aver ordinato due attacchi in Iran nel 2022, in una apparente infrazione della censura militare - e ha delineato quella che secondo lui dovrebbe essere adesso la migliore strategia contro Teheran, che paragona ad una 'piovra'. \"Il problema con l'Iran - ha scritto su X - non e' la pubblicazione di operazioni peraltro gia' note, quanto il fatto che l'Iran ci infligge colpi attraverso Hamas e gli Hezbollah, e adesso anche mediante gli Houthi yemeniti, e che da un decennio i nostri governi non fanno che parlare ma non esigono un prezzo doloroso dai dirigenti iraniani stessi''. ''La strategia dell'Iran - ha spiegato - e' semplice e sapiente: stende reti di terrore attorno ad Israele su tutte le direzioni: loro cosi' ci infliggono perdite e ci logorano mentre l'Iran, la testa della piovra, non paga quasi alcun prezzo. Gli ayatollah di Teheran ridono, e per decenni sono stati al sicuro''. ''Da premier - ha proseguito - io ho cambiato questo approccio, ho puntato alla testa della piovra. E questa - ha concluso - deve essere la strategia primaria di Israele''.\n12:32 Franco-israeliana rilasciata racconta: “A Gaza tutti terroristi” Mia Schem: “Una famiglia con bambini mi teneva prigioniera”\nIn un'intervista che andrà in onda questa sera sul Canale 12 della tv israeliana, la 21enne franco-israeliana Mia Schem, rilasciata il 30 novembre da Hamas, racconta la prigionia a Gaza: \"È importante per me rivelare la verità sulle persone che vivono a Gaza, su chi sono veramente\", ha detto in una clip anticipata dall'emittente, \"lì sono tutti terroristi, ero tenuta prigioniera da una famiglia palestinese, coinvolta con Hamas, compresi donne e bambini\". \"Mi sono chiesta: perché sono trattenuta in casa da una famiglia? Perché ci sono bambini e una donna qui?\". Sequestrata da Hamas al festival nel Negev, ha raccontato: \"Ero a terra, coperta di sangue, ho gridato che avevo perso una mano... qualcuno ha iniziato a toccarmi la parte superiore del corpo, poi dal nulla qualcuno mi ha tirato per i capelli. Mi hanno messo in una macchina e mi hanno portato a Gaza\". \"Per tre giorni sono stata nella stanza di un ospedale prima che mi portassero in sala operatoria, dove sono stata sottoposta a un intervento senza anestesia o antidolorifici. Ho visto il chirurgo, ma non il suo volto\", ha riferito, \"mi ha guardato e mi ha detto: 'Non tornerai a casa viva\"'. \"Ho vissuto la Shoah\", ha dichiarato la giovane, \"ero come un animale in uno zoo\". Liberata dopo 55 giorni di prigionia, Mia ora è con la sua famiglia. Di lei i terroristi avevano diffuso un video diversi giorni dopo il rapimento. Adesso ha un braccio ancora fasciato dopo essere stata operata in Israele. Sull'altro braccio si è fatta tatuare la data del 7 ottobre 2023 e la scritta \"balleremo di nuovo\".\n12:30 Iran: impiccati quattro presunti collaboratori di Israele\nIn Iran sono state impiccate quattro persone condannate per spionaggio per conto di Israele. Lo ha riferito la magistratura, meno di due settimane dopo che le autorita' avevano giustiziato un uomo per analoghe accuse. \"Quattro membri di un gruppo di sabotaggio legato al regime sionista sono stati impiccati questa mattina\" nella provincia dell'Azerbaigian occidentale, ha riferito il sito web della magistratura Mizan Online, in riferimento all'esecuzione di tre uomini e una donna, tutti condannati con l'accusa di \"guerra contro Dio\" e di \"corruzione sulla Terra\", attraverso la loro \"collaborazione con il regime sionista\". Il gruppo \"ha commesso ampie azioni contro la sicurezza del paese sotto la guida del Mossad\", l'agenzia di spionaggio israeliana, ha precisato Mizan. Il 16 dicembre, un uomo anch'egli ritenuto colpevole di aver lavorato per il Mossad e' stato giustiziato nella provincia sud-orientale del Sistan-Baluchistan. La magistratura aveva affermato che era stato condannato per \"cooperazione di intelligence e spionaggio a vantaggio del regime sionista ostile\". Nel dicembre 2022, la repubblica islamica aveva impiccato altre quattro persone giudicate colpevoli di collaborazione con i servizi di intelligence israeliani.\n12:08 La tv israeliana pubblica foto del capo brigate Al Qassam Deif\nUna foto probabilmente recente e attribuibile al capo delle Brigate al Qassam, il braccio armato di Hamas, Mohammed Deif è stata diffusa dal canale televisivo 'Channel 12'. Le foto e i video che ritraggono Deif sono scarse perché a differenze di molti altri membri dell'organizzazione palestinese l'uomo soprannominato non a caso il 'fantasma di Gaza' ha vissuto la maggior parte della sua vita nell'ombra. La sua ultima foto risale addirittura al 2001 quando fu rilasciato da un carcere dell'Autorità nazionale palestinese. Secondo diverse informazioni circolate negli anni Deif sarebbe privo di entrambe le gambe, di un braccio e sarebbe cieco da un occhio a causa presumibilmente di un attacco aereo, in uno dei cinque tentativi israeliani di ucciderlo. La foto di Deif, che è uno dei pianificatori dell'attacco di Hamas dello scorso 7 ottobre ad Israele, sarebbe stata ottenuta dalle forze israeliane durante l'offensiva nella Striscia di Gaza ma 'Channel 12' non specifica quando sarebbe stata scattata. Al momento non è possibile verificare l'autenticità della foto. Nella foto diffusa dal canale televisivo israeliano all'uomo mancherebbe un occhio e secondo 'Channel 12' zoppicherebbe. Una grande quantità di informazioni sui leader di Hamas, riferisce la tv israeliana, sarebbe stata raccolta dagli ostaggi rilasciati e che sono stati successivamente interrogati dallo Shin Bet. Ulteriori informazioni provengono dai tunnel, dal quartier generale di Hamas e dalle case dei presunti terroristi ispezionate dall'Idf, le forze di difese israeliane.\n10:31 La Siria denuncia due attacchi da parte di Israele\nIl Ministero della Difesa siriano ha denunciato ieri due attacchi israeliani praticamente consecutivi, nel quadro dell'escalation di violenza nella regione dopo i bombardamenti israeliani contro la Striscia di Gaza dal 7 ottobre, quando il Movimento di resistenza islamica (Hamas) ha ucciso 1.200 israeliani e ha preso 240 ostaggi. Il primo degli attacchi è avvenuto intorno alle 23.05 (ora locale), quando l'esercito israeliano ha lanciato missili dalle alture del Golan, occupate da Israele, verso il sud della Siria. Le difese aeree hanno abbattuto la ''maggior parte'' dei missili, che hanno provocato solo perdite materiali. Poco dopo, una fonte militare ha riferito di un secondo attacco, questa volta all'1.20 \"dal territorio libanese contro diversi punti nelle vicinanze di Damasco\", la capitale, come indicato dal ministero attraverso i social.\n10:21 Bombe di Israele su un convoglio umanitario\nL'agenzia dell'Onu per i rifugiati palestinesi (UNRWA) ha denunciato che uno dei suoi convogli di aiuti nella Striscia di Gaza e' stato colpito dall'esercito israeliano. Non ci sono vittime. \"I militari israeliani hanno tirato su un convoglio di aiuti che tornava dal Nord di Gaza percorrendo un itinerario definito dall'esercito di Israele. Il capo del nostro convoglio internazionale e la sua squadra non sono stati feriti, ma un mezzo e' stato danneggiato\", ha fatto sapere il direttore dell'agenzia a Gaza, Thomas White. \"I lavoratori umanitari non dovrebbero mai essere un bersaglio\", ha aggiunto. Una fonte dell'UNRWA ha detto che l'attacco e' avvenuto ieri pomeriggio, mentre l'esercito israeliano ha detto che sta ancora verificando l'accaduto.\n10:05 Israele annuncia espansione delle operazioni a Khan Younis\nL'esercito israeliano ha annunciato oggi una \"espansione\" delle operazioni militari nella città di Khan Younis, nel sud della Striscia di Gaza, e nei dintorni, nell'ambito dell'offensiva lanciata dopo gli attacchi del Movimento di Resistenza Islamica (Hamas) nel sud del Paese. \"Le forze di difesa israeliane (Idf) stanno espandendo le loro attività a Khan Younis\", afferma l'esercito in una dichiarazione sul suo sito web, in cui aggiunge di aver \"eliminato\" \"dozzine di terroristi\" nelle operazioni effettuate durante l'ultimo giorno nella Striscia. Pertanto, ha affermato che \"in uno degli incidenti, un aereo ha rilevato un terrorista con un lanciarazzi Rpg che correva verso i militari, che hanno eliminato il terrorista con i colpi di un carro armato prima che li raggiungesse\".\nL'Idf ha invece confermato la morte di \"diversi terroristi\" in un'operazione contro un edificio nella città di Khan Younis, situata nel sud della Striscia, nonché la morte di un numero imprecisato di sospetti in un attentato contro un altro edificio nella stessa città. L'esercito israeliano ha lanciato un'offensiva contro l'enclave palestinese dopo gli attacchi compiuti il ​​7 ottobre da Hamas, che hanno provocato circa 1.200 morti e quasi 240 rapiti. Le autorità di Gaza, controllate dal gruppo islamista, hanno stimato la morte di oltre 21.300 palestinesi, a cui si aggiungono più di 300 morti per mano dell'esercito israeliano e attacchi di coloni in Cisgiordania e Gerusalemme est.\n10:04 Gaza, almeno 35 morti in attacchi idf a due campi profughi\nAlmeno 35 persone sono state uccise, inclusi diversi bambini, durante attacchi notturni dell'esercito israeliano contro i campi profughi di Al Maghazi e Nuseirat, nella parte centrale della Striscia di Gaza. L'esercito israeliano ha attaccato durante la notte diverse abitazioni in queste due località. Ha riferito anche di continui bombardamenti nelle vicinanze del campo profughi di Bureij, sempre nella stessa zona dell'enclave. Sono stati segnalati feriti in una casa a Deir al Balah, anche se i media non hanno specificato quante siano le vittime, come ha riferito l'agenzia di stampa palestinese Safa attraverso il suo profilo sul social network X. All'inizio di ottobre il Movimento di resistenza islamica (Hamas) ha lanciato un attacco contro Israele che ha provocato quasi 1.200 morti e la cattura di 240 ostaggi. Le forze di difesa israeliane hanno risposto con una sanguinosa controffensiva contro le strutture di Hamas nella Striscia di Gaza, che ha già provocato più di 21.300 morti e altri 55.600 feriti. Al conto vanno aggiunti più di 30 morti per mano dell'esercito israeliano e dei coloni in Cisgiordania e a Gerusalemme est.\n09:37 Inchiesta del NYT: stupri e orrori durante attacchi di Hamas\nAll'indomani degli attacchi del 7 ottobre 2023 compiuti da Hamas nel sud di Israele, è venuto alla luce un terrificante quadro di violenza sessuale contro le donne. Il New York Times ha condotto un'indagine durata ben due mesi, scoprendo dettagli angoscianti, che indicano violenze sessuali e mutilazioni in più luoghi presi di mira dai terroristi. Una delle vittime, Gal Abdush, madre di due figli, del centro di Israele, è scomparsa da un rave che si è trasformato in un luogo di massacro. Un video virale girato da una donna alla ricerca del suo amico scomparso mostrava Gal Abdush sdraiata sulla strada, parzialmente vestita, con il viso bruciato in modo irriconoscibile. Gli agenti di polizia israeliani, sulla base di prove video, ritengono che Gal Abdush sia stata violentata. La sua tragica storia è diventata un simbolo degli orrori inflitti alle donne israeliane durante gli attacchi. L'indagine ha identificato almeno sette luoghi in cui donne e ragazze israeliane sembrano essere state aggredite o mutilate sessualmente. Testimoni, personale medico, soldati e consulenti in materia di stupro figurano tra le 150 persone intervistate dal New York Times, che hanno fornito un quadro completo della diffusa violenza di genere avvenuta il 7 ottobre.\n09:37 Israele, uccise decine di terroristi armati nel nord di Gaza Esercito: “Offensiva nell'area meridionale di Khan Younis”\nL'esercito israeliano ha reso noto di aver ucciso decine di terroristi armati di Hamas in una serie di battaglie nel nord della Striscia di Gaza. Mentre sta \"espandendo l'operazione nell'area meridionale di Khan Younis\", con le truppe che hanno lanciato un'offensiva.\n08:10 Uno dei 3 ostaggi uccisi dall’Idf è stato colpito 15 minuti dopo gli altri\nYotam Haim, uno dei tre ostaggi uccisi dai soldati israeliani nella Striscia di Gaza due settimane fa, è stato abbattuto a colpi di arma da fuoco circa 15 minuti dopo gli altri due, secondo un'indagine dell'esercito i cui risultati sono stati diffusi ierì sera. Lo riporta il quotidiano israeliano Haaretz. Durante questo lasso di tempo, secondo il rapporto i cui risultati sono stati illustrati ieri ai familiari delle tre vittime, il comandante del battaglione ha esortato Yotam Haim a lasciare l'edificio in cui si era rifugiato dopo che gli altri due, Samer El-Talalka e Alon Shamriz, erano stati uccisi dai soldati. Ma, quando è uscito, è stato colpito da due militari, nonostante il comandante avesse ordinato loro di non sparare, ed è morto all'istante\n07:34 Giustiziate in Iran quattro persone accusate di avere legami con il Mossad\nTre uomini e una donna sono stati giustiziati questa mattina in Iran con l'accusa di essere legati ai servizi segreti israeliani del Mossad. Lo riferisce l'agenzia di stampa Mizan, vicina alla magistratura iraniana. Nel caso sono state coinvolte 10 persone. Secondo le accuse avevano ricevuto denaro per diverse missioni nelle province dell'Azarbaijan occidentale, Teheran e Hormozgan. Per i 4 principali condannati - Wafa Henare, Aram Omari, Rahman Parhazo e Nasim Namazi - la pena di morte è stata eseguita per «crimine di guerra e corruzione attraverso la cooperazione con il regime sionista».\n07:30 Usa: abbattuti un drone e un missile nel Mar Rosso\nL'esercito degli Stati Uniti ha annunciato di aver abbattuto un drone e un missile balistico antinave lanciati dai ribelli yemeniti Houthi nel Mar Rosso meridionale, nell'ambito di attacchi contro imbarcazioni in risposta all'offensiva israeliana contro la Striscia di Gaza. Il Comando Centrale degli Stati Uniti (CentCom) ha indicato che l'attacco è avvenuto tra le 17.45 e le 18.10 (ora locale) e ha confermato che non ci sono stati feriti o danni a nessuna delle navi che si trovavano nell'area attaccata. Il portavoce militare dei ribelli Houthi, Yahya Sari, ha rivendicato l'attacco a una nave commerciale, la Msc United, «dopo che il suo equipaggio ha respinto per la terza volta il richiamo delle forze navali» yemenite e «ripetuti messaggi di avvertimento». Attraverso il suo canale Telegram, il portavoce ha segnalato che gli Houthi hanno attaccato «con adeguati missili navali» e con «diversi droni obiettivi militari» in diverse «aree della Palestina occupata», ribadendo ancora una volta «il continuo sostegno al popolo palestinese», che è un «dovere religioso, morale e umanitario».\n07:25 Fonti mediche di Gaza: raid sul campo di Nuseirat, 20 morti e numerosi dispersi\nAlmeno 20 persone sono state uccise in un attacco israeliano al campo profughi di Nuseirat, nel centro della Striscia di Gaza: lo scrive l'agenzia di stampa palestinese Wafa, che cita fonti mediche, come riporta Al Jazeera. Molte altre persone sono ritenute disperse.\nLeggi i commenti I commenti dei lettori Video del giorno Venezia: la bara bianca e la folla silenziosa: l'arrivo del feretro per l'ultimo saluto a Vanessa Ballan",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Disaster and Accident",
        "War, Conflict and Unrest"
    ],
    "external_links": [
        "http://webfragments.repubblica.it/webfragments/widgetservice/widget?category=/lastampa_r21&name=content_tags&id=gnn:lastampa:13960685&collection=lastampa&output_mode=grouped&purge_duplicated=true&template=lastampa_r21/common/tags_content_responsive.html&page_prefix=https://www.lastampa.it/esteri--",
        "http://www.lastampastatic.it/cless/lastampa/2021-v1/include/detail/under-content.html--",
        "https://www.repstatic.it/cless/common/widget/newsletter/2018-v1/include/gedi-newsletter-cx.html",
        "http://www.repstatic.it/cless/common/box/outbrain/2022-v1/include/short.html",
        "http://www.lastampastatic.it/cless/lastampa/2021-v1/include/detail/paywall.html",
        "http://www.repstatic.it/cless/common/adv/include/async/middle1.html",
        "http://lastampastatic.it/cless/lastampa/2021-v1/include/detail/under-content.html--",
        "http://webfragments.repubblica.it/webfragments/widgetservice/widget?category=/lastampa_r21&name=content_tags&id=gnn:lastampa:13960685&collection=lastampa&output_mode=grouped&purge_duplicated=true&template=lastampa_r21/common/tags_content_responsive.html&page_prefix=https://lastampa.it/esteri--",
        "http://repstatic.it/cless/common/box/outbrain/2022-v1/include/short.html",
        "https://repstatic.it/cless/common/widget/newsletter/2018-v1/include/gedi-newsletter-cx.html",
        "http://repstatic.it/cless/common/adv/include/async/middle1.html",
        "http://webfragments.repubblica.it/webfragments/widgetservice/widget",
        "http://lastampastatic.it/cless/lastampa/2021-v1/include/detail/paywall.html"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T01:18:19.341+02:00",
    "updated": "2023-12-29T17:25:41.129+02:00"
}