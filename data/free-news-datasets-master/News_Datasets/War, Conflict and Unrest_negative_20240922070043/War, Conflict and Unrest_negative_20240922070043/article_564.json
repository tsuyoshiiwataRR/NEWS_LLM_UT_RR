{
    "thread": {
        "uuid": "c9bd665211bff78399609488ae68c1b01d941d82",
        "url": "https://www.italiaoggi.it/news/periscopio-2638582",
        "site_full": "www.italiaoggi.it",
        "site": "italiaoggi.it",
        "site_section": "https://italiaoggi.it",
        "site_categories": [
            "media"
        ],
        "section_title": "ItaliaOggi - Diritto e fisco, imprese, PA e marketing",
        "title": "periscopio - ItaliaOggi.it",
        "title_full": "periscopio - ItaliaOggi.it",
        "published": "2024-08-23T03:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://static.italiaoggi.it/io/img/splash-amp.jpg",
        "performance_score": 0,
        "domain_rank": 32252,
        "domain_rank_updated": "2024-08-20T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "c9bd665211bff78399609488ae68c1b01d941d82",
    "url": "https://www.italiaoggi.it/news/periscopio-2638582",
    "ord_in_thread": 0,
    "parent_url": null,
    "author": "di Diego Gabutti",
    "published": "2024-08-23T03:00:00.000+03:00",
    "title": "periscopio - ItaliaOggi.it",
    "text": "Zelensky non si ferma più. Pioggia di droni su Mosca. il Tempo. Alla fine di luglio Bruxelles ha inviato all'Ucraina la prima tranche d'aiuti militari per un valore di 1,5 miliardi di euro provenienti dai proventi dei beni russi congelati. Ansa. Fanno festa i cinici politicanti, i media che fanno della demonizzazione d'Israele la loro fortuna, la moneta corrente, la premessa dell'antisemitismo che divora la mente dell'Europa e degli USA: a loro non interessa la verità ma la criminalizzazione dello Stato Ebraico. Non cercano di capire i fatti, non gli interessa quali sono le fonti che hanno parlato di cento morti, che hanno chiamato scuola una delle strutture che Hamas ha trasformato in tane di armi e terroristi. […] Non si sa molto di quello che è successo a Al-Tabiin, nella moschea. Al solito, come quando un missile di Hamas ricadde sull'ospedale Al-Ahli e Israele fu lento nello spiegarlo, le notizie dicono solo che da Gaza parlano di cento morti, da Israele di venti; è stata un'azione di guerra contro Hamas, e non contro la gente: e purtroppo se delle persone, e non si sa quante e se c'erano bambini, sono stati coinvolte, è perché erano «proprio dove devono essere», come disse Sinwar, ovvero a fungere la scudo umano per Hamas, per i terroristi e i loro capi. Fiamma Nirenstein, il Giornale. Barack Obama lancia la Harris: «Yes, she can». Ansa. Qui, alla convention democratica di Chicago, Barack Obama si toglie i guanti, attacca Trump con una durezza estrema, fino all'insulto, mentre l'ex capo di gabinetto alla Casa Bianca del tycoon spiega che Trump paga il profondo risentimento del leader democratico nato quando, nel 2011, The Donald lo accusò d'aver falsificato il certificato di nascita per nascondere la sua ineleggibilità. Massimo Gaggi, Corriere della Sera. L'atteso intervento [del candidato democratico alla vicepresidenza] Tim Walz è servito a raccontare agli elettori la sua traiettoria personale, sconosciuta ai più. Walz ha parlato da professore di scuola, da allenatore di football, da soldato, da cacciatore, da padre che ha fatto due figli grazie a quell'inseminazione artificiale che i repubblicani vorrebbero limitare, da governatore che ha fornito pasti gratis agli studenti del Minnesota e riscritto la legge sull'aborto. Christian Rocca, Linkiesta. Proprio accanto al Meloni-gate, un complotto all'amatriciana, ecco fare capolino [sempre sul Giornale di Alessandro Sallusti] anche un [Kamala-gate]. Il titolo dell'editoriale di prima pagina è il seguente: «Kamala candidata è un colpo di stato (firmato Obama)». Autore del fondo è Edward Luttwak, politologo e polemista celebre in Italia per essere da anni ospite nei talk show di prima serata per la sua buona conoscenza della lingua. La tesi è più o meno questa: Obama ha manovrato per far fare un passo indietro a Joe Biden e sostituirlo con Harris, ma mentre il presidente uscente è stato investito della candidatura dalle primarie, Kamala no. […] Il punto è che la tesi di un'operazione antidemocratica da settimane serpeggia nella destra trumpiana e quella d'un colpo di stato ordito da Nancy Pelosi e dallo stesso Obama è molto popolare tra i cospirazionisti tendenza Qanon. Vederla riportata sic et simpliciter nel titolo di prima pagina dell'editoriale d'un quotidiano italiano è in qualche modo straniante. Pietro Salvatori, HuffPost. Dopo il presidente cileno Boric, il brasiliano Lula, il colombiano Petro, l'ex-presidente uruguayano Pepe Mujica, quello argentino Alberto Fernández, la presidente delle Nonne di Plaza de Mayo Estela Barnes de Carlotto, quello di Isabel Allende [la figlia di Salvador Allende, non la nipote scrittrice] è l'ennesimo nome illustre della sinistra latino-americana che dice no alla truffa elettorale e alla sterzata autoritaria. [È] una risposta sempre più netta alla sfacciataggine con cui Maduro pretende di proclamare i risultati senza esibire i verbali. Maurizio Stefanini, il Foglio. Ius scholae. Salvini è contrario perché pensa che essere contrari sia «di destra». Ma la concessione della cittadinanza dovrebbe essere vista dai conservatori – che non amano il multiculturalismo della sinistra – come un patto sociale che implica un'assimilazione completa nella struttura civile nazionale. […] Tutto questo è proprio ciò che anima l'idea del cosiddetto ius scholae. Un politico conservatore, per non dire di destra, dovrebbe essere favorevole a un processo che richiede agli immigrati, o ai loro figli cresciuti in Italia, un impegno a diventare cittadini italiani non solo formalmente, ma anche culturalmente. Come vogliamo considerare nel prossimo futuro queste persone che vivranno tra noi? Come ospiti destinati a restare confinati nelle loro comunità d'origine e a coltivare perciò sentimenti di rancore verso il prossimo, o come cittadini a pieno titolo, inseriti nel tessuto sociale, con diritti e doveri regolati dalla legge? il Foglio. Vladimir Putin: «Esatto. Asilo politico e forse cittadinanza russa per omofobi e perseguitati dal politicamente corretto». Una voce: «Una specie di jus stronzi?» Putin: «Sì, jus stronzi mi piace». Makkox, il Foglio. Lo ius Salis: chiudere le carceri e depenalizzare furti e occupazioni d'immobili. Libero. Grillo prepara il «Vaffa» a Conte. Riunione segreta a Roma con i fedelissimi. Il comico è pronto a strappare con Giuseppi per riaffidare il Movimento a Di Battista. In caso di scissione spazio all'ex sindaca Raggi e a Enrica Sabatini, moglie di Davide Casaleggio. il Tempo. Che Grillo lo rimproveri d'essere uno Zelig, un trasformista, questo a Conte proprio non va giù: da che pulpito? […] Perché se è vero che è stato un trasformista, passato dal governo con la Lega a quello col Pd, allora lo è stato in società con Grillo. Salvatore Merlo, il Foglio. Da consumato animale da palcoscenico, Grillo è pronto al colpo di scena. A costo di perdere i 300mila euro di consulenza che percepisce dal Movimento per la comunicazione. Simone Canettieri, il Foglio. Very Strange. The Beatles (Penny Lane). Un * per unire le opposizioni: da Calenda a Conte tutti alla festa dell'Unit* di Schlein. il Foglio. Prima voce: «Chissà come si sentono quelli così tanto di sinistra da aver votato per i 5stelle». Seconda voce: Come se gli fosse passata una ruspa sopra?». Ellekappa, Repubblica. Nel futuro vedo solo il rimpianto del passato. Roberto Gervaso. News correlate [Per Israele, Hamas non è un interlocutore](/news/per-israele-hamas-non-e-un-interlocutore-202408221917044737) Non controlla infatti né il territorio della Striscia nè le persone. Cioè non è un governo. Deve... [Israele non molla: ha eliminato con un attacco aereo un alto dirigente del terrorismo...](/news/israele-non-molla-ha-eliminato-con-un-attacco-aereo-un-alto-dirigente-del-terrorismo-iraniano-2638574) La persona uccisa ieri nell'attacco dell'aeronautica militare a Sidone in Libano è Khalil al-Maqdi, fratello del... [Guerra Israele-Hamas, nuovi colloqui al Cairo. Usa premono, ma tregua è lontana](/news/guerra-israele-hamas-nuovi-colloqui-al-cairo-usa-premono-ma-tregua-e-lontana-202408221220411954) Sulle trattative, c'è stato un colloquio telefonico tra il presidente Usa Joe Biden con il premier israeliano Benjamin... [Usa 2024, Tim Walz accetta la nomination a vice di Kamala Harris](/news/usa-2024-tim-walz-accetta-la-nomination-a-vice-di-kamala-harris-202408220721213494) Il governatore del Minnesota ha accettato formalmente la nomination a vicepresidente, durante la convention di Chicago dei... [Israele-Hamas, l'accordo sul cessate il fuoco si fa sempre più lontano](/news/israele-hamas-l-accordo-sul-cessate-il-fuoco-si-fa-sempre-piu-lontano-202408211244319620) Mentre gli Usa spingono per un vertice al Cairo venerdì, un funzionario israeliano ha affermato: \"Non è affatto sicuro che ci... [Usa 2024, gli Obama lanciano Kamala Harris: \"Yes, she can\"](/news/usa-2024-gli-obama-lanciano-kamala-harris-yes-she-can-202408210745272705) Ovazione alla convention dem di Chicago per la coppia degli ex presidenti Usa:\"Donald Trump non fa che lamentarsi dei suoi... [Hamas strumentalizza anche i palestinesi](/news/hamas-strumentalizza-anche-i-palestinesi-2638443) Ormai ogni giorno riceviamo notizie di civili massacrati sotto i missili o costretti a fuggire dalle loro case o privati di... [Hamas exploits Palestinians](/news/hamas-exploits-palestinians-2638445) Every day, we are bombarded with news of civilians being massacred by missiles, forced to flee their homes, or left without... [È molto difficile che l'esercito israeliano possa mollare la presa su Hamas che...](/news/e-molto-difficile-che-l-esercito-israeliano-possa-mollare-la-presa-su-hamas-che-non-si-arrende-2638452) Con tutto il rumore che circonda gli attuali negoziati per il cessate il fuoco a Doha, le posizioni di Israele rivelano che... [Usa, Biden passa il testimone a Harris. Trump Chiama Musk al governo](/news/usa-biden-passa-il-testimone-a-harris-trump-chiama-musk-al-governo-202408200750117328) Il presidente alla vice: \"Il voto che ognuno di noi esprimerà quest'anno determinerà se la democrazia e la libertà... [Guerra Israele-Hamas, Blinken: Netanyahu sostiene proposta Usa](/news/guerra-israele-hamas-blinken-netanyahu-sostiene-proposta-usa-202408200815092198) «Il premier Benyamin Netanyahu ha cambiato la sua posizione e raggiungerà un accordo a causa del pericolo per la sicurezza del... [Israele-Hamas, oggi Blinken incontra Netanyahu per un accordo sul cessate il fuoco](/news/israele-hamas-oggi-blinken-incontra-netanyahu-per-un-accordo-sul-cessate-il-fuoco-202408190731249050) Il segretario di Stato americano incontra a Gerusalemme il premier israeliano per spingere su un accordo sia per una tregua a... [Israele-Iran, spiragli da Teheran: \"No attacco a Israele se c'è tregua a Gaza\"](/news/israele-iran-spiragli-da-teheran-no-attacco-a-israele-se-c-e-tregua-a-gaza-202408131458476617) Ma Teheran respinge l'appello alla de-escalation di Francia-Germania-Gb. Anche Meloni sente Netanyahu: \"Serve de-escalation e... [Usa, Tra Trump e Musk simpatie su X. Harris-Waltz all'attacco](/news/usa-tra-trump-e-musk-simpatie-su-x-harris-waltz-all-attacco-202408130922016058) L'intervista del patron di Tesla all'ex presidente statunitense è stata costellata di problemi tecnici [Tim, accordo con Ardian e Daphne 3 su vendita 10% residuo in Inwit](/news/tim-accordo-con-ardian-e-daphne-3-su-vendita-10-residuo-in-inwit-202408130833294354) L’accordo comporta per Tim un incasso, aggiuntivo rispetto alla guidance 2024, di circa 250 milioni di euro [Sinwar, il nuovo capo di Hamas](/news/israele-non-tratta-con-il-nuovo-capo-di-hamas-sinwar-202408121801425396) È stato in carcere per 22 anni in Israele dopo aver ucciso due soldati e 4 palestinesi. Nessun capo israeliano è... [Altissima allerta Russia e Israele](/news/altissima-allerta-russia-e-israele-2638140) Intervista show di Musk a Trump su X. Miccichè molla FI [Supporter bianchi per Kamala Harris](/news/supporter-bianchi-per-kamala-harris-2638144) Supporter bianchi per la prima candidata nera nella storia delle elezioni presidenziali degli Stati Uniti. Si fanno chiamare... [Israele, Tajani: basta attacchi a civili, è l'ora del cessate il fuoco](/news/israele-tajani-basta-attacchi-a-civili-e-l-ora-del-cessate-il-fuoco-202408120930163564) Il ministro degli Esteri in una intervista con il Corriere della Sera: ci sono mediazioni, siamo contrari ad ogni atto che... [Israele-Hamas, sì di Netanyahu a ripresa negoziati il 15 agosto](/news/israele-hamas-si-di-netanyahu-a-ripresa-negoziati-il-15-agosto-202408090732037036) Via libera di Israele alla proposta formulata da Stati Uniti, Qatar ed Egitto per la ripresa delle trattative con Hamas. Tel... [Israele, Sinwar è il regista del 7 ottobre](/news/israele-sinwar-e-il-regista-del-7-ottobre-202408081712517513) Il successore di Ismail Haniyeh (ucciso a Teheran) è molto peggio di chi lo ha preceduto. Ha guidato la feroce... [Usa, Kamala Harris ha scelto bene il suo vice](/news/usa-kamala-harris-ha-scelto-bene-il-suo-vice-202408071746388890) Per fare una campagna aperta senza esclusione di colpi: Tim Walz è ben visto delle masse di bianchi che vivono... [Israele, le guerre si combattono per vincere](/news/la-logica-e-militare-e-una-vincere-202408061253553879) Oggi le anime pie si lamentano, dimenticando che i conflitti si iniziano per vincere. E i bombardamenti degli Alleati... [Israele potrebbe prendere l'iniziativa attaccando preventivamente l'Iran](/news/israele-potrebbe-prendere-l-iniziativa-attaccando-preventivamente-l-iran-2637805) Con un potenziale attacco iraniano che potrebbe avvenire nei prossimi giorni, è trapelato, secondo la aeronautica... [Scarica il pdf](/news/download-pdf?idart=2638582&ricerca=)",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "War, Conflict and Unrest"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-23T04:23:31.008+03:00",
    "updated": "2024-08-23T04:23:31.008+03:00"
}