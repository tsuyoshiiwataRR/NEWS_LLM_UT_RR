{
    "thread": {
        "uuid": "cb2c05bc3c67e30da9788425e311a0ad99259c63",
        "url": "https://www.rainews.it/articoli/2024/08/missili-affondano-cargo-russo-vicino-a-crimea-allarme-usa-attesi-raid-piu-letali-sullucraina-guerra-in-ucraina-lattacco-ae95d589-14fa-4ae3-aefa-3464b8e9112e.html",
        "site_full": "www.rainews.it",
        "site": "rainews.it",
        "site_section": "https://www.rainews.it/rss/esteri",
        "site_categories": [
            "media",
            "top_news"
        ],
        "section_title": "RaiNews - Esteri",
        "title": "Missili affondano cargo russo vicino a Crimea. Allarme Usa: \"Attesi raid più letali sull'Ucraina\"",
        "title_full": "Missili affondano cargo russo vicino a Crimea. Allarme Usa: \"Attesi raid più letali sull'Ucraina\"",
        "published": "2024-08-23T06:34:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.rainews.it/cropgd/1200x630/dl/img/2024/08/23/1724364104121_EKJ.jpg",
        "performance_score": 0,
        "domain_rank": 5350,
        "domain_rank_updated": "2024-08-20T00:00:00.000+03:00",
        "reach": null,
        "social": {
            "facebook": {
                "likes": 2,
                "comments": 22,
                "shares": 25
            },
            "vk": {
                "shares": 0
            }
        }
    },
    "uuid": "cb2c05bc3c67e30da9788425e311a0ad99259c63",
    "url": "https://www.rainews.it/articoli/2024/08/missili-affondano-cargo-russo-vicino-a-crimea-allarme-usa-attesi-raid-piu-letali-sullucraina-guerra-in-ucraina-lattacco-ae95d589-14fa-4ae3-aefa-3464b8e9112e.html",
    "ord_in_thread": 0,
    "parent_url": null,
    "author": "Redazione di Rainews",
    "published": "2024-08-23T06:34:00.000+03:00",
    "title": "Missili affondano cargo russo vicino a Crimea. Allarme Usa: \"Attesi raid più letali sull'Ucraina\"",
    "text": "Missili affondano cargo russo vicino a Crimea. Allarme Usa: \"Attesi raid più letali sull'Ucraina\" Kiev, contrattacco nel Kharkiv, ripreso territorio ai russi: \"Penetrati 2 kmq oltre le linee nemiche\". La vulnerabilità della Russia 23/08/2024 Non è solo l'invasione delle truppe ucraine nella regione di Kursk a far sentire vulnerabile la Russia . Gli attacchi dal cielo, con droni e missili, continuano a colpire infrastrutture civili e militari della Federazione , come successo nel porto di Kavkaz, vicino alla Crimea, dove un traghetto con a bordo decine di autocisterne cariche di carburante è stato bombardato ed è colato a picco. Mentre il presidente Vladimir Putin ha accusato gli ucraini di avere cercato di colpire anche la centrale nucleare di Kursk .\nLe forze di Kyiv conquistano un altro insediamento della regione russa di Kursk 23/08/2024 Apri contenuto Satte notturne di elicotteri Mi-28NM russi: l'attacco di una concentrazione di forze ucraine a Kursk 22/08/2024 Apri contenuto\nVerso l'anniversario dell'indipendenza\nMa in un'Ucraina che si appresta a celebrare, il 24 agosto, il 33/o anniversario dell'indipendenza, crescono i timori di una possibile intensificazione dei bombardamenti russi. L'ambasciata Usa e quella cinese hanno lanciato oggi un avvertimento ai loro connazionali presenti nel Paese perché si tengano pronti a mettersi immediatamente al riparo in caso di allarmi aerei. La sede diplomatica di Pechino non ha specificato la finestra temporale del potenziale pericolo.\nDrone deposita granate dall'alto su un mezzo ucraino nella regione di Kursk: il video di propaganda 22/08/2024 Apri contenuto\nMa quella americana ha precisato che l'allerta si riferisce ai \"prossimi giorni e per tutto il fine settimana\".\nNelle ultime ore il sito di tracciamento dei voli Flightradar24 ha registrato un aumento del numero dei sorvoli di aerei da ricognizione della Nato lungo le coste occidentali del Mar Nero, vicino all'Ucraina.\nBattaglie furiose nel Kursk e arretramento delle truppe ucraine nel Donbass 22/08/2024 Apri contenuto Il fuoco rosso dei carri armati nel Kursk: l'attacco fulmineo delle truppe ucraine, il video 21/08/2024 Apri contenuto\nColpito da almeno un missile il traghetto\nSecondo fonti ufficiali russe, il traghetto affondato era ormeggiato nel porto di Kavkaz, nella regione di Krasnodar , con a bordo una trentina di autocisterne, quando è stato colpito da almeno un missile. Le immagini diffuse dai media di Mosca hanno mostrato una gigantesca colonna di fumo nero alzarsi dal natante prima che affondasse. A bordo, secondo le stesse fonti, si trovavano cinque membri dell'equipaggio, la cui sorte è per ora sconosciuta.\nMosca: in fiamme, affonda traghetto attaccato da Kiev nel porto di Kavkaz 22/08/2024 Apri contenuto\nLo stretto di Kerch in Crimea\nIl vicino ponte di Crimea sullo Stretto di Kerch, tra il territorio russo e la penisola annessa da Mosca nel 2014, è stato brevemente chiuso al traffico e l'area del porto è stata fatta sgomberare. Sempre fonti russe, citate dall'agenzia Tass, hanno condannato l'azione come \"un altro attacco terroristico\" da parte di Kiev.\nMissili ucraini su cantiere navale di Kerch: \"Colpita nave russa lanciamissili\" 04/11/2023 Apri contenuto Esplosioni e fumo sul ponte di Kerch, russi: non è stato colpito - Video 14/08/2023 Apri contenuto\nPoche ore prima una fonte dell'intelligence ucraina citata dai media di Kiev aveva rivendicato un bombardamento con droni sull'aeroporto militare di Marynivka , nella regione di Volgograd , ad oltre 300 chilometri dal confine ucraino, in cui sarebbero stati colpiti depositi di carburante e munizioni, tra cui bombe teleguidate utilizzate dall'aeronautica russa per i raid lungo la linea del fronte.\nNuvole di fumo dopo l'attacco di droni ucraini sulla base di Marinovka, nella regione di Volgograd 22/08/2024 Apri contenuto Incendio dell'impianto di stoccaggio petrolifero di Volgograd: video dello scoppio, attacco di droni 09/07/2024 Apri contenuto\nL'Aiea presso la centrale nucleare di Kursk: rischio bombe\nDa parte sua Putin ha affermato che \"il nemico ha cercato di bombardare la scorsa notte la centrale nucleare di Kursk\", la regione dove dal 6 agosto è in corso l'avanzata delle truppe ucraine. Dell'episodio, ha aggiunto il presidente, è stata informata l'Agenzia internazionale per l'energia atomica (Aiea), che ha \"promesso di inviare specialisti per valutare la situazione\". \"Spero che lo faranno\", ha affermato il capo del Cremlino .\nCentrale nucleare di Kursk (Wikipedia/Ansa) Un portavoce dell'agenzia dell'Onu ha detto all'agenzia Afp che il direttore generale, Rafael Grossi, ha in programma egli stesso una visita la prossima settiman a alla centrale, situata a Kurchatov, una cinquantina di chilometri da dove si svolgono i combattimenti. Nei giorni scorsi l'Aiea aveva invitato entrambe le parti alla \"massima moderazione\" per \"evitare un incidente nucleare suscettibile di gravi conseguenze radioattive\".\nZelensky pubblica un video: \"Incendio alla centrale nucleare di Zaporizhzhia\" 11/08/2024 Apri contenuto Mosca afferma che droni ucraini abbiano colpito la centrale nucleare di Zaporizhizhia 08/04/2024 Apri contenuto\nZelensky: la visita a Sumy\nIl presidente ucraino Volodymyr Zelensky ha detto di avere visitato la regione di Sumy, sull'altro versante del confine rispetto a quella russa di Kursk, dove ha incontrato il capo delle forze armate, Oleksandr Syrsky , e ha rivendicato la conquista di \"un altro insediamento\" non specificato in territorio russo.\nVolodymyr Zelensky e Oleksandr Syrskyi (UKRAINIAN PRESIDENTIAL PRESS SERVICE / AFP) Il totale delle località di cui Kiev afferma di avere preso il controllo è quindi di 94. Il governatore della regione di Kursk, Alexei Smirnov, ha annunciato che si stanno iniziando a installare strutture modulari in cemento armato per creare rifugi per la protezione dai raid ucraini nel capoluogo dell'oblast russa.\nNella vicina regione frontaliera di Bryansk il governatore, Alexander Bogomaz, ha detto che il giorno prima è stato respinto un tentativo di incursione di \"sabotatori\" ucraini.\nLo scenario è post-apocalittico, ma è la foresta di Serebryansky, Lugansk: il video è impressionante 21/04/2024 Apri contenuto Kiev: \"Russi hanno sparato su un autobus con a bordo gli evacuati ucraini\" 22/08/2024 Apri contenuto\nIl ministero della Difesa di Mosca ha detto da parte sua che le truppe russe hanno conquistato un altro villaggio nella regione ucraina di Donetsk, quello di Mezhevoye, in direzione della cittadina di Pokrovsk, dalla quale centinaia di civili stanno fuggendo.\nIl ronzio del drone il bagliore notturno: deflagrazione nel cielo di Mosca 21/08/2024 Apri contenuto contrattacco nel Kharkiv Guerra in Ucraina raid più letali Missili affondano cargo russ Kharkiv Ucraina Crimea vulnerabilità della Russia",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "War, Conflict and Unrest"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-23T08:02:37.808+03:00",
    "updated": "2024-08-23T08:02:37.808+03:00"
}