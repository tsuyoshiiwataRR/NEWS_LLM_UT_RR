{
    "thread": {
        "uuid": "acddc76e8b9520440b38b89e349ce04d97df4c30",
        "url": "https://vnexplorer.net/z/1954340.html",
        "site_full": "vnexplorer.net",
        "site": "vnexplorer.net",
        "site_section": "https://vnexplorer.net/",
        "site_categories": [
            "health",
            "cold_and_flu"
        ],
        "section_title": "Verified News Explorer Channel - VNExplorer",
        "title": "Per Israele, Hamas non è un interlocutore",
        "title_full": "Per Israele, Hamas non è un interlocutore",
        "published": "2024-08-22T23:11:00.000+03:00",
        "replies_count": 0,
        "participants_count": 1,
        "site_type": "news",
        "country": "FR",
        "main_image": "https://img-s-msn-com.akamaized.net/tenant/amp/entityid/AA1pgTFY.img",
        "performance_score": 0,
        "domain_rank": 37564,
        "domain_rank_updated": "2024-08-20T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "acddc76e8b9520440b38b89e349ce04d97df4c30",
    "url": "https://vnexplorer.net/z/1954340.html",
    "ord_in_thread": 0,
    "parent_url": null,
    "author": "VNExplorer",
    "published": "2024-08-22T23:11:00.000+03:00",
    "title": "Per Israele, Hamas non è un interlocutore",
    "text": "Per Israele, Hamas non è un interlocutore L’Europa occidentale crede comprensibilmente che siano in corso due guerre: una in Ucraina e una a Gaza. E tuttavia non è così. Per vederlo basta esaminare più da vicino le caratteristiche di una guerra. Una guerra non è uno scontro di tifosi o un incidente di frontiera; almeno tra i Paesi civili, è uno scontro tra Stati. In questo tipo di guerra si affrontano due eserciti. Per non coinvolgere i civili, tutti i combattenti sono in divisa. Ciò è necessario per distinguere commilitoni, nemici e, appunto, civili: ovviamente in borghese e senza armi. Secondo le Convenzioni di Ginevra chi porta armi senza divisa può essere immediatamente ucciso. Tra i belligeranti ogni colpo è permesso, salvo quelli che costituiscono crimine, come il massacro di donne e bambini o il bombardamento di ospedali, cosa in cui i russi sono degli specialisti. E si potrebbe continuare. La guerra a Gaza che caratteristiche ha? Ora ci si può chiedere: quante di queste caratteristiche si riscontrano a Gaza? Se non ricordo male, i tre elementi essenziali di uno Stato sono: popolo, controllo del territorio e governo. Bisogna innanzi tutto distinguere Nazione da Stato. La Nazione è costituita, ad esempio, dagli italiani che si sentono italiani, che amano l’Italia e che sarebbero disposti a combattere per essa. Viceversa lo Stato è un ente giuridico che impone la propria volontà a tutta la popolazione che ami o che odi l’Italia. La Nazione è un dato culturale e affettivo. Per identificare il popolo, escludendo il concetto di Nazione, si possono accorpare i concetti di territorio e popolazione. Il territorio è delimitato dalle frontiere; la popolazione è costituita dalle persone che abitano e vivono stabilmente in quel territorio. Hamas non ha più il controllo del territorio, passato a Israele Hamas non ha più il controllo del territorio, passato a Israele. Dunque, se Israele trattasse con Hamas, le regalerebbe uno status internazionale che non merita. La guerra normale è tra eserciti e a Gaza invece i terroristi si vestono da civili. La conseguenza è che, legittimamente, per quanto riguarda Israele, la guerra non può non coinvolgere la popolazione. Hamas non amministra nulla, non ha né il controllo del territorio né delle persone: insomma non è un governo. E per giunta non è neanche reperibile sul suolo della Striscia. La Striscia di Gaza con Hamas oggi non è uno Stato. Nessun armistizio può essere negoziato con Hamas. I negoziati di cui tanto si parla sono un contentino per le anime belle e per coloro che credono di averne una. Sarebbe come se il Presidente degli Stati Uniti, trattasse un accordo con un Al Capone residente in Qatar. Gerusalemme vuole una vendetta esemplare per l’attacco del 7 ottobre Hamas il 7 ottobre ha commesso un orrendo crimine di guerra, la cui conseguenza, a parti invertite, avrebbe comportato la morte di tutti gli ebrei. È comprensibile che Gerusalemme voglia una vendetta esemplare. Quella di Gaza non è dunque una guerra tra Stati ma una gigantesca vendetta e una gigantesca eliminazione di tutti coloro che sono stati responsabili delle azioni delittuose del 7 ottobre. Normalmente uno Stato non ha poteri di polizia all’estero. Ma Gaza non è all’estero, fa parte dei Territori Occupati. E in secondo luogo Israele ha la forza militare di fare ciò che vuole. Come ha scritto Tucidide: «Nessuno, potendo ricorrere alla violenza, si appella alla giustizia». Riproduzione riservata",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Social Issue",
        "War, Conflict and Unrest"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-23T07:29:43.142+03:00",
    "updated": "2024-08-23T07:29:43.142+03:00"
}