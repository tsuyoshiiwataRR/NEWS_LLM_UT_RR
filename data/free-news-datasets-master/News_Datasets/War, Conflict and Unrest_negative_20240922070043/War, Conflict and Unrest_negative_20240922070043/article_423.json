{
    "thread": {
        "uuid": "304e18ebde6c306a51da76547f66e27be03f1f2c",
        "url": "https://www.corriere.it/esteri/diretta-live/24_agosto_23/ucraina-russia-news-guerra.shtml",
        "site_full": "www.corriere.it",
        "site": "corriere.it",
        "site_section": "http://www.corriere.it/esteri/",
        "site_categories": [
            "under_construction",
            "top_news"
        ],
        "section_title": "Corriere Esteri: le ultime news di politica e cronaca dal mondo | Corriere.it",
        "title": "Ucraina - Russia in guerra, le notizie di oggi in diretta | | Corriere.it",
        "title_full": "Ucraina - Russia in guerra, le notizie di oggi in diretta | | Corriere.it",
        "published": "2024-08-22T03:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dimages2.corriereobjects.it/files/og_thumbnail/uploads/2024/08/18/66c21d89661a0.jpeg",
        "performance_score": 0,
        "domain_rank": 1261,
        "domain_rank_updated": "2024-08-20T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "304e18ebde6c306a51da76547f66e27be03f1f2c",
    "url": "https://www.corriere.it/esteri/diretta-live/24_agosto_23/ucraina-russia-news-guerra.shtml",
    "ord_in_thread": 0,
    "parent_url": null,
    "author": "Redazione Online",
    "published": "2024-08-22T03:00:00.000+03:00",
    "title": "Ucraina - Russia in guerra, le notizie di oggi in diretta | | Corriere.it",
    "text": "di Redazione Online Le notizie di venerdì 23 agosto sul conflitto in Ucraina, in diretta. Washington si prepara ad annunciare oggi un nuovo pacchetto di aiuti militari per Kiev\nÈ il 916° giorno di guerra in Ucraina Kursk, inizia la costruzione di rifugi contro i raid Kiev: «Usate bombe Usa per colpire obiettivi russi a Kursk» Traghetto russo affondato a Kavkaz, 17 in salvo, 2 dispersi Zelensky: «Conquistato un altro insediamento su territorio russo» 08:31 | 23 Agosto Kiev: «Nella notte abbattuti 14 droni su 16» Le forze russe hanno lanciato la notte scorsa 16 droni kamikaze sull'Ucraina, 14 dei quali sono stati abbattuti dalle difese aeree di Kiev e due non hanno raggiunto i loro obiettivi: lo ha reso noto su Telegram l'Aeronautica militare ucraina aggiungendo che i russi hanno attaccato anche con due missili balistici Iskander-M/KN-23 dalla regione di Voronezh. I droni distrutti sono stati intercettati nelle regioni di Cherkasy, Kirovohrad, Poltava e Sumy. L'Aeronautica precisa che si sono perse le tracce dei rimanenti due droni russi, di cui non sono state ricevute informazioni sulla loro eventuale distruzione.\n08:29 | 23 Agosto Il premier indiano Modi è arrivato a Kiev Il primo ministro indiano Narendra Modi è arrivato questa mattina a Kiev, dove incontrerà il presidente Volodymyr Zelensky: lo riporta Rbc-Ucraina. La sua visita, la prima di un primo ministro indiano in Ucraina da quando il Paese è diventato indipendente nel 1991, giunge quasi sei settimane dopo il suo viaggio di alto profilo a Mosca che ha scatenato le critiche degli Stati Uniti e di alcuni dei suoi alleati occidentali.\n07:56 | 23 Agosto In fuga da Pokrovsk nel mirino dell’esercito russo: «Mandate rinforzi oppure è la fine» (Marta Serafini) Saluta Bogdan, 5 anni, con il naso appiccicato al finestrino. Il treno di evacuazione — l’ennesimo — sta partendo da Pokrovsk per Dnipro. Sulla banchina, anche i funzionari delle ferrovie ucraine ormai indossano i giubbetti anti proiettile. Non sarebbe la prima volta che l’esercito di Mosca bombarda i convogli umanitari e le stazioni . Presto, fate presto. Ma caricare a bordo le signore anziane e invalide è un’operazione che richiede tempo e attenzione. Si avvicinano i russi all’hub logistico dell’Est. Dieci chilometri, ormai. Uno al giorno negli ultimi dieci giorni. Avanza l’armata mentre i colpi risuonano nel cielo. Si affrettano a scattare i fotografi. Anziani, famiglie, bambini. «È sempre così, se ne vanno loro, inizia l’assedio», sospira Anatoly che lavora per East, organizzazione umanitaria locale.\n​\n​Leggi qui il reportage completo.\n07:56 | 23 Agosto Medvedev: «L'Ucraina sarà distrutta come Sodoma e Gomorra» «Il Paese (l'Ucraina, ndr ) sarà distrutto come Sodoma e Gomorra e i demoni cadranno inevitabilmente. E la punizione non arriverà in un futuro lontano, dopo il passaggio all'altro mondo. Al contrario, la punizione sarà terrena, crudele, dolorosa e si compirà presto... E la vera Chiesa ortodossa nelle ex terre ucraine risplenderà nella sua antica grandezza»: lo scrive su Telegram il vicepresidente del Consiglio di sicurezza russo, Dmitry Medvedev, commentando l'approvazione da parte del Parlamento ucraino martedì scorso della messa al bando della Chiesa ortodossa ucraina legata al Patriarcato di Mosca.\n05:58 | 23 Agosto 04:42 | 23 Agosto Ucraina: media, Usa verso annuncio aiuti militari da 125 milioni L'amministrazione Biden invierà circa 125 milioni di dollari in nuovi aiuti militari all'Ucraina. Lo hanno affermato funzionari statunitensi, a detta dei quali l'ultimo pacchetto di aiuti include missili di difesa aerea, munizioni per sistemi missilistici di artiglieria ad alta mobilità (Himars), Javelins e una serie di altri missili anti-corazza, sistemi e attrezzature per la guerra anti-drone e anti-elettronica, munizioni di artiglieria da 155 millimetri e 105 millimetri, veicoli e altre attrezzature. I funzionari hanno parlato in condizione di anonimato, perché gli aiuti non sono stati annunciati pubblicamente. L'annuncio formale potrebbe arrivare già oggi, alla vigilia del Giorno dell'indipendenza dell'Ucraina.\n00:43 | 23 Agosto Bombe russe sulla regione di Sumy, 2 morti e 3 feriti Due persone sono morte e tre sono rimaste ferite nei bombardamenti delle forze di Mosca che ieri hanno colpito la regione ucraina di Sumy, confinante con quella russa di Kursk. Lo rendono noto le autorità locali, citate dai media di Kiev.\n17:18 | 22 Agosto Kiev, colpita base russa in Kursk con bombe precisione Usa Le forze ucraine hanno colpito una base di truppe russe nella regione russa di Kursk utilizzando bombe di precisione plananti di fabbricazione statunitense, secondo quanto rivendica il comandante dell'aeronautica\nmilitare di Kiev, Mykola Oleshchuk, citato dal Kyiv Independent . La base, ha detto, è stata colpita in serata con bombe Gbu-39.\n23 agosto, 00:43 - Aggiornata il 23 agosto, 08:31\n© RIPRODUZIONE RISERVATA\nImmigrazione, Kamala Harris: «Riproporrò legge che Trump ha ucciso» Il discorso alla convention dem di Chiacago\nLEGGI TUTTE LE NOTIZIE",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "War, Conflict and Unrest",
        "Social Issue"
    ],
    "ai_allow": true,
    "webz_reporter": false,
    "external_links": [
        "https://dimages2.corriereobjects.it/uploads/2024/08/18/66c21d89661a0.jpeg",
        "https://dimages2.corriereobjects.it/files/image_572_429/uploads/2024/08/18/66c21d89661a0.jpeg",
        "https://www.dimages2.corriereobjects.it/uploads/2024/08/18/66c21d89661a0.jpeg",
        "https://www.dimages2.corriereobjects.it/files/image_572_429/uploads/2024/08/18/66c21d89661a0.jpeg"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-23T03:00:44.282+03:00",
    "updated": "2024-08-23T09:57:33.743+03:00"
}