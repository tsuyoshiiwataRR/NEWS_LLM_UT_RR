{
    "thread": {
        "uuid": "81848c087a0b9a73d5696e99171b8ce57653f214",
        "url": "https://www.quattroruote.it/news/industria-finanza/2024/11/29/volkswagen_sciopero_a_dicembre_possibile_anzi_necessario_.html",
        "site_full": "www.quattroruote.it",
        "site": "quattroruote.it",
        "site_section": "https://www.quattroruote.it/news",
        "site_categories": [
            "vehicles"
        ],
        "section_title": "News su auto, cronaca e sport: novit&agrave;, foto e video | Quattroruote.it",
        "title": "Volkswagen, da dicembre rischio scioperi | Quattroruote.it",
        "title_full": "Volkswagen, da dicembre rischio scioperi | Quattroruote.it",
        "published": "2024-11-29T11:41:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://statics.quattroruote.it/news/industria-finanza/2024/11/29/volkswagen_sciopero_a_dicembre_possibile_anzi_necessario_/jcr:content/image.img2.social.jpg/1732873372718.jpg",
        "performance_score": 0,
        "domain_rank": 19055,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "81848c087a0b9a73d5696e99171b8ce57653f214",
    "url": "https://www.quattroruote.it/news/industria-finanza/2024/11/29/volkswagen_sciopero_a_dicembre_possibile_anzi_necessario_.html",
    "ord_in_thread": 0,
    "parent_url": null,
    "author": "Industria e Finanza",
    "published": "2024-11-29T11:41:00.000+02:00",
    "title": "Volkswagen, da dicembre rischio scioperi | Quattroruote.it",
    "text": "La settimana scorsa si è tenuto il terzo incontro tra il gruppo Volkswagen e i rappresentanti dei lavoratori, per cercare di trovare un accordo tra le parti e scongiurare la chiusura degli stabilimenti e i licenziamenti , già più volte indicati come le uniche soluzioni possibili da parte della dirigenza del gruppo. Il tavolo si è concluso con un nulla di fatto e per questo motivo il sindacato IG Metall fa sapere ai suoi iscritti, tramite un volantino distribuito nella giornata del 29 novembre, che a questo punto gli scioperi sono non solo “possibili, ma necessari”.\nStop a oltranza. All’apertura della crisi i lavoratori avevano accettato la richiesta della Volkswagen di evitare mobilitazioni fino alla fine di novembre, nella speranza di trovare un accordo ed evitare blocchi alla produzione. Così non è stato e da lunedì le fabbriche potrebbero incrociare le braccia. Qualora il prossimo giro di negoziati dovesse rivelarsi nuovamente infruttuoso, i sindacati non escludono scioperi a oltranza: “La Volkswagen si renderà conto al tavolo delle trattative quanto a lungo durerà, e quanto duro sarà lo scontro con i sindacati. Tutta la forza lavoro in Germania è pronta allo sciopero”, si legge ancora nel volantino.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Economy, Business and Finance",
        "Labor",
        "Corporate News and Profiles"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T14:48:02.534+02:00",
    "updated": "2024-11-29T19:08:12.629+02:00"
}