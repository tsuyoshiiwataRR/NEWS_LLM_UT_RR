{
    "thread": {
        "uuid": "252a09473280ddf05e7d74ab19f8e6fe48f9d5ad",
        "url": "https://www.unionesarda.it/news-sardegna/cagliari/lavoro-sanita-e-diritti-a-cagliari-la-protesta-contro-la-manovra-meloni-tlp5saqb",
        "site_full": "www.unionesarda.it",
        "site": "unionesarda.it",
        "site_section": "https://unionesarda.it",
        "site_categories": [
            "media",
            "top_news_th",
            "top_news_it",
            "top_news"
        ],
        "section_title": "L&#x27;Unione Sarda.it",
        "title": "Lavoro, sanità e diritti: a Cagliari la protesta contro la manovra Meloni",
        "title_full": "Lavoro, sanità e diritti: a Cagliari la protesta contro la manovra Meloni",
        "published": "2024-11-29T10:51:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://immagini.unionesarda.it/version/c:Yjk4NDcwMzgtY2ViNC00:YTRiNTZmYzQtMmM5YS00/image.webp?f=16:9",
        "performance_score": 0,
        "domain_rank": 16947,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "252a09473280ddf05e7d74ab19f8e6fe48f9d5ad",
    "url": "https://www.unionesarda.it/news-sardegna/cagliari/lavoro-sanita-e-diritti-a-cagliari-la-protesta-contro-la-manovra-meloni-tlp5saqb",
    "ord_in_thread": 0,
    "parent_url": null,
    "author": "@UnioneSarda",
    "published": "2024-11-29T10:51:00.000+02:00",
    "title": "Lavoro, sanità e diritti: a Cagliari la protesta contro la manovra Meloni",
    "text": "Sono le vie dello shopping cagliaritano , a essere attraversate da migliaia di bandiere rosse e blu . Sono i lavoratori della Cgil e della Uil , simbolo di una protesta che ha infiammato non solo la Sardegna, ma tutto il Paese contro la manovra del Governo Meloni che, secondo i sindacati, penalizza i cittadini e ignora i bisogni fondamentali della collettività.\nMigliaia di lavoratori – diecimila per gli organizzatori, cinquemila secondo la Questura – hanno risposto all’appello di Cgil e Uil , manifestando il proprio dissenso verso scelte politiche che, a loro dire, non investono nelle priorità del Paese: lavoro, sanità, pensioni e sviluppo industriale.\n«I tagli alla sanità pubblica, i miseri tre euro di aumento alle pensioni minime e l’assenza di strategie per il lavoro e le politiche industriali sono un affronto ai cittadini», denunciano Fausto Durante e Francesca Ticca , leader di Cgil e Uil in Sardegna . Le risorse , proseguono, «non solo sono mal gestite , ma vengono destinate a progetti controversi come il ponte sullo Stretto o agli armamenti , mentre mancano misure essenziali come la tassazione degli extra-profitti, adottata invece da altri Paesi europei».\nLa mobilitazione nell’Isola però si arricchisce di specifiche rivendicazioni legate alle difficoltà strutturali della Sardegna : una continuità territoriale insufficiente , i costi elevati dell’energia che frenano l’industria e il peso dell’insularità , che aggrava il divario con il resto d’Italia.\n«Questa manovra colpisce direttamente il tessuto sociale ed economico della nostra regione, già fragile», sottolineano i sindacalisti. E se il governo nega la gravità degli indicatori economici, «raccontando un’Italia che non esiste», i lavoratori sardi scelgono di far sentire la propria voce per chiedere un cambiamento reale e decisioni che rispondano ai bisogni della comunità.\n© Riproduzione riservata",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Social Issue",
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Francesca Ticca",
                "sentiment": "none"
            },
            {
                "name": "Meloni",
                "sentiment": "none"
            }
        ],
        "organizations": [
            {
                "name": "Questura",
                "sentiment": "none"
            },
            {
                "name": "Governo",
                "sentiment": "none"
            },
            {
                "name": "Cgil",
                "sentiment": "none"
            },
            {
                "name": "Uil",
                "sentiment": "none"
            }
        ],
        "locations": [
            {
                "name": "Sardegna",
                "sentiment": "none"
            },
            {
                "name": "Stretto",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T13:11:47.765+02:00",
    "updated": "2024-11-29T13:11:47.765+02:00"
}