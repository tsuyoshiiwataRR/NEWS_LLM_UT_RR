{
    "thread": {
        "uuid": "b2f2cbc859d556879e8ce5d226c39e02516c6506",
        "url": "https://www.ansa.it/sito/notizie/economia/pmi/2024/11/30/cna-toscana-burocrazia-e-manodopera-problemi-per-artigiani_e36d4e4f-749c-41d0-a3b0-68785727e554.html",
        "site_full": "www.ansa.it",
        "site": "ansa.it",
        "site_section": "https://www.ansa.it/sito/notizie/economia/economia.shtml",
        "site_categories": [
            "media",
            "top_news_ch",
            "top_news_dk",
            "top_news_it",
            "top_news"
        ],
        "section_title": " Ultime notizie di Economia - ANSA",
        "title": "Cna Toscana 'burocrazia e manodopera problemi per artigiani' - PMI - Ansa.it",
        "title_full": "Cna Toscana 'burocrazia e manodopera problemi per artigiani' - PMI - Ansa.it",
        "published": "2024-11-30T15:49:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ansa.it",
        "performance_score": 0,
        "domain_rank": 1875,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "b2f2cbc859d556879e8ce5d226c39e02516c6506",
    "url": "https://www.ansa.it/sito/notizie/economia/pmi/2024/11/30/cna-toscana-burocrazia-e-manodopera-problemi-per-artigiani_e36d4e4f-749c-41d0-a3b0-68785727e554.html",
    "ord_in_thread": 0,
    "parent_url": null,
    "author": "ansa.it",
    "published": "2024-11-30T15:49:00.000+02:00",
    "title": "Cna Toscana 'burocrazia e manodopera problemi per artigiani' - PMI - Ansa.it",
    "text": "Difficoltà a reperire risorse umane ed affrontare gli oneri amministrativi e burocratici ma anche preoccupazione per il costo di energia e materie prime.\n Questi i principali problemi per capannoni e botteghe della Toscana emersi dalla ricerca commissionata da Cna Toscana e Fondazione Cna Opera al professor Gaetano Aiello ordinario di Economia e gestione delle finanze dell'Università di Firenze e illustrata nell'ambito dell'evento 'Pmi toscane e artigianato: unione tra storia e futuro', organizzato dall'associazione di categoria. L'indagine ha coinvolto 151 imprese di tutte le province associate con 77 capannoni ovvero le ditte artigiane di dimensione produttiva maggiore situate in zone dedicate all'industria e alla manifattura e 74 botteghe tradizionali nei centri urbani. Detto dei problemi, uniforme la posizione per quanto riguarda gli obiettivi, sia capannoni (80%), che botteghe (79%) ritengono il principale quello di acquisire nuovi clienti, secondariamente di mantenere i clienti esistenti (60% i capannoni, 58% le botteghe). Per portare avanti questi obiettivi differiscono le strategie: i capannoni puntano sulla formazione e assunzione di personale, mentre le botteghe si affidano a iniziative commerciali. Seconda opzione per entrambi il lancio di nuovi prodotti e servizi. In questo quadro un importante dato riguarda le prospettive future di fatturato e reddito: il 58% delle botteghe interrogate prevedono nel biennio 2025-26 un incremento del fatturato, lo stesso vale per il 40% dei capannoni.\n \"Nonostante una situazione sociale ed economica che rimane ancora critica questi dati confermano ancora una volta la voglia di non arrendersi dei nostri artigiani - afferma il presidente di Cna Toscana Luca Tonini - E' sempre presente la determinazione ad andare avanti cercando nuove strategie, potenziando la propria presenza sul mercato, provando a portare avanti vecchie e nuove forme di collaborazione. La disponibilità della nostra associazione - prosegue - è ancor di più rivolta a chi è in difficoltà, penso al settore moda e tutto l'indotto, siamo presenti in tutti i tavoli di crisi, stiamo lavorando per loro senza sosta ed abbiamo messo in campo tutte le nostre risorse. Dobbiamo credere nel nostro lavoro e nei percorsi che stiamo portando avanti e lo faremo sempre insieme. Proprio per questo motivo ho deciso di continuare questo viaggio difficile, ma bellissimo, ricandidandomi alla presidenza di Cna Toscana\".",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Economy, Business and Finance",
        "Social Issue",
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-30T17:10:24.372+02:00",
    "updated": "2024-11-30T17:10:24.372+02:00"
}