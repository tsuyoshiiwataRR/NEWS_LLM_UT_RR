{
    "thread": {
        "uuid": "9af0f80c1032ba2bf9f16ad92f4daa84cca37407",
        "url": "https://www.rainews.it/articoli/2024/11/germania-la-volkswagen-respinge-le-proposte-dei-sindacati-7f19e8f5-02b6-4076-95d9-419461aa67e5.html",
        "site_full": "www.rainews.it",
        "site": "rainews.it",
        "site_section": "https://rainews.it/rss/esteri",
        "site_categories": [
            "media",
            "top_news_it",
            "top_news"
        ],
        "section_title": "RaiNews - Esteri",
        "title": "Germania: la Volkswagen verso gli scioperi, respinte proposte dei sindacati",
        "title_full": "Germania: la Volkswagen verso gli scioperi, respinte proposte dei sindacati",
        "published": "2024-11-29T17:28:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.rainews.it/cropgd/1200x630/dl/img/2024/11/29/1732901296742_GettyImages.jpg",
        "performance_score": 0,
        "domain_rank": 5170,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "9af0f80c1032ba2bf9f16ad92f4daa84cca37407",
    "url": "https://www.rainews.it/articoli/2024/11/germania-la-volkswagen-respinge-le-proposte-dei-sindacati-7f19e8f5-02b6-4076-95d9-419461aa67e5.html",
    "ord_in_thread": 0,
    "parent_url": null,
    "author": "Redazione di Rainews",
    "published": "2024-11-29T17:28:00.000+02:00",
    "title": "Germania: la Volkswagen verso gli scioperi, respinte proposte dei sindacati",
    "text": "Germania: la Volkswagen verso gli scioperi, respinte proposte dei sindacati Accordo non ancora raggiunto tra sindacato IG Metall e azienda. La VW chiuderà tre fabbriche. Il tavolo dei negoziati riaggiornato al 9 dicembre 29/11/2024\nGetty Sede VW a Wolfsburg La Volkswagen ha respinto le proposte del sindacato tedesco IG Metall di riduzione dei costi che includevano i bonus dei manager. I rappresentanti dei lavoratori si dicono ora pronti agli scioperi. \"Sebbene possano esserci effetti positivi nel breve termine, le misure non porteranno ad alcuno sgravio finanziario sostenibile per l'azienda nei prossimi anni\", ha detto l'azienda in un comunicato riportato da Reuters.\nIn particolare, la IG Metall - il maggiore sindacato tedesco che rappresenta oltre 2 milioni di lavoratori dell'industria metallurgica e manifatturiera nel settore automobilistico - ha proposto 1,5 miliardi di euro di risparmi sui costi, compresa la rinuncia ai bonus per il 2025 e il 2026. Il sindacato, dal canto suo, ha ribadito che i lavoratori della Volkswagen AG in tutta la Germania potrebbero iniziare un'ondata di scioperi visto il mancato raggiungimento di un accordo al tavolo con l'azienda. Si tratterebbe del primo sciopero su larga scala nelle attività nazionali della VW dal 2018. Un prossimo incontro è previsto per il 9 dicembre.\nAssemblea di fabbrica della Volkswagen a Wolfsburg: \"Nei prossimi due anni riduzioni salariali\" 28/10/2024 Apri contenuto Manifestazione di protesta dell'IG Metall a Wolfsburg (Getty) 29/11/2024\nAlle prese con costi elevati e con la concorrenza cinese, Volkswagen ha annunciato l'intenzione di chiudere almeno tre fabbriche in Germania, di licenziare migliaia di lavoratori e di ridurre la retribuzione del 10% dei dipendenti rimanenti. In Germania per la VW lavorano 300.000 persone: sarebbe la prima volta che l'azienda chiude impianti nazionali nei suoi 87 anni di storia.\nDaniela Cavallo, presidente del comitato aziendale generale e di gruppo della Volkswagen AG, e Thorsten Groeger, negoziatore dell'IG Metall, 28 ottobre 2024 (Ansa) 28/10/2024 Negoziati Sciopero Germania IG Metall Volkswagen AG",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Economy, Business and Finance",
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T21:20:44.980+02:00",
    "updated": "2024-11-29T21:20:44.980+02:00"
}