{
    "thread": {
        "uuid": "039797e87d6e18f08018070b8707ca2492c86404",
        "url": "https://www.cittadellaspezia.com/2024/11/29/maris-annuncia-il-pagamento-della-tredicesima-in-due-rate-sindacati-sul-piede-di-guerra-574232",
        "site_full": "www.cittadellaspezia.com",
        "site": "cittadellaspezia.com",
        "site_section": "https://cittadellaspezia.com",
        "site_categories": [
            "media"
        ],
        "section_title": "Città della Spezia - Città della Spezia: tutte le ultime notizie di cronaca, politica, sport e dello Spezia calcio. Il giornale online di La Spezia e Provincia.",
        "title": "Maris annuncia il pagamento della tredicesima in due rate. Sindacati sul piede di guerra",
        "title_full": "Maris annuncia il pagamento della tredicesima in due rate. Sindacati sul piede di guerra",
        "published": "2024-11-29T18:41:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.cittadellaspezia.com/photogallery_new/images/2024/01/cooperativa-maris-443143.jpg",
        "performance_score": 0,
        "domain_rank": 161112,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "039797e87d6e18f08018070b8707ca2492c86404",
    "url": "https://www.cittadellaspezia.com/2024/11/29/maris-annuncia-il-pagamento-della-tredicesima-in-due-rate-sindacati-sul-piede-di-guerra-574232",
    "ord_in_thread": 0,
    "parent_url": null,
    "author": "Thomas De Luca",
    "published": "2024-11-29T18:41:00.000+02:00",
    "title": "Maris annuncia il pagamento della tredicesima in due rate. Sindacati sul piede di guerra",
    "text": "Anche per il 2024 i dipendenti della Cooperativa Maris rischiano di non avere sotto l’albero il pagamento dell’intera tredicesima. Un finale amaro di anno lavorativo che si era già verificato lo scorso anno e che in provincia riguarda oltre 400 lavoratori.\nI vertici della cooperativa nei giorni scorsi hanno comunicato ai dipendenti che il 20 dicembre ci sarà il versamento del 70 per cento della tredicesima mensilità, mentre il restante 30 per cento è previsto un mese dopo, il 21 gennaio.\nLe difficoltà finanziarie di Maris sono iniziate all’indomani dell’aumento del contratto collettivo delle cooperative di 80 euro lordi mensili, che mal si concilia con i contratti d’appalto siglati in precedenza, tanto che è attivo un comitato paritetico regionale per limitare le criticità della cooperativa.\nEd è proprio sulla scia dei risultati e degli accordi presi nell’ambito del comitato che i rappresentanti sindacali esprimono il loro disappunto rispetto alla comunicazione del pagamento rateizzato della tredicesima ricevuta dai lavoratori.\n“Maris si era impegnata a pagare la tredicesima in un’unica soluzione – spiega Roberto Palomba, della segreteria Cgil Fp – e invece apprendiamo di questa decisione a danno di centinaia di lavoratori. E’ accaduto lo stesso con le spettanze per l’adesione al sindacato: erano ferme a giugno 2023 e avevamo trovato l’accordo per il saldo in quattro rate, ma la cooperativa si è fermata a due. Le parti sociali possono attendere, ma non è giusto che i lavoratori non abbiano tutta la tredicesima entro il 31 dicembre”.\n“Abbiamo espresso la nostra contrarietà – aggiunge Marco Furletti, segretario Uiltrasporti -: non possiamo essere d’accordo sul pagamento rateale, anche se la seconda sarà tra un mese. La tredicesima deve essere erogata in una sola soluzione, entro il 20 dicembre. Capiamo lo stato di difficoltà di Maris, ma questo non deve ricadere sui lavoratori: se siamo arrivati a questo punto c’è stata una malagestione. La situazione non è sostenibile e valuteremo le iniziative da mettere in campo per veder rispettati i diritti dei lavoratori, senza escludere nulla”.\nleggi anche\nMaris, i sindacati respingono le ipotesi di tagli al personale e annunciano l’apertura di un tavolo di confronto permanente con la cooperativa\nTredicesime pagate a metà in Maris, i lavoratori faranno un presidio. E poi forse sarà sciopero",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Economy, Business and Finance",
        "Social Issue",
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T22:08:41.819+02:00",
    "updated": "2024-11-30T22:18:08.790+02:00"
}