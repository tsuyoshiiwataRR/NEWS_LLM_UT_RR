{
    "thread": {
        "uuid": "c13065c2e20bdfcbf24db8037b2535ded6832ce1",
        "url": "https://www.savonanews.it/2024/11/29/leggi-notizia/argomenti/regione-3/articolo/sciopero-pd-al-fianco-dei-sindacati-e-dei-lavoratori-contro-una-manovra-ingiusta-che-non-da-ri.html",
        "site_full": "www.savonanews.it",
        "site": "savonanews.it",
        "site_section": "https://www.savonanews.it/",
        "site_categories": [
            "media"
        ],
        "section_title": "Savonanews.it&nbsp;-&nbsp;Notizie Savona - News e video in tempo reale di cronaca, politica, attualità, eventi",
        "title": "Sciopero, Pd: “Al fianco dei sindacati e dei lavoratori contro una manovra ingiusta che non dà risorse alla sanità e non fa interventi a sostegno dei salari”",
        "title_full": "Sciopero, Pd: “Al fianco dei sindacati e dei lavoratori contro una manovra ingiusta che non dà risorse alla sanità e non fa interventi a sostegno dei salari”",
        "published": "2024-11-29T17:00:00.000+02:00",
        "replies_count": 0,
        "participants_count": 1,
        "site_type": "news",
        "country": "",
        "main_image": "https://www.savonanews.it/fileadmin/archivio/savonanews/sciopero_29_novembre_genova.jpg",
        "performance_score": 0,
        "domain_rank": 158453,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "c13065c2e20bdfcbf24db8037b2535ded6832ce1",
    "url": "https://www.savonanews.it/2024/11/29/leggi-notizia/argomenti/regione-3/articolo/sciopero-pd-al-fianco-dei-sindacati-e-dei-lavoratori-contro-una-manovra-ingiusta-che-non-da-ri.html",
    "ord_in_thread": 0,
    "parent_url": null,
    "author": "Comunicato Stampa",
    "published": "2024-11-29T17:00:00.000+02:00",
    "title": "Sciopero, Pd: “Al fianco dei sindacati e dei lavoratori contro una manovra ingiusta che non dà risorse alla sanità e non fa interventi a sostegno dei salari”",
    "text": "“Grande partecipazione alla manifestazione in occasione dello sciopero generale indetto dalla CGIL e dalla UIL contro una manovra finanziaria ingiusta, che non affronta i principali problemi del nostro Paese, che non dà risorse alla sanità e non stanzia fondi a sostegno dei salari\".\nA dirlo Davide Natale segretario PD Liguria e Armando Sanna capogruppo PD in Regione a margine della manifestazione contro la manovra a cui hanno partecipato questa mattina a Genova.\n\"Siamo al fianco dei sindacati e dei lavoratori, per dire no a questa legge finanziaria e porteremo questa battaglia a tutti i livelli, anche in Regione, come abbiamo fatto in questi anni, perché siamo convinti che sia possibile costruire un Paese diverso, a partire dai territori - concludono Sanna e Natale - Bisogna aumentare salari e pensioni, finanziare la sanità, l'istruzione, i servizi pubblici, investire nelle politiche industriali. Queste le richieste di migliaia di lavoratori che sono scesi in piazza a Genova da tutta la Regione. Come Partito Democratico Ligure e con il Gruppo del PD in Regione abbiamo preso parte al corteo e condiviso le loro richieste. Il governo non può rimanere sordo davanti a questo grido”.\n“In piazza per lo sciopero generale, contro la manovra di un Governo che si dimentica ancora una volta delle persone più fragili - dichiarano i consiglieri regionali di AVS, Selena Candia e Jan Casella, che hanno manifestato con Cgil e Uil Genova - Servono soldi per la sanità, scuola, pensioni e per un lavoro più stabile e sicuro. I soldi ci sono e sappiamo anche dove prenderli: tassando extra profitti e grandi ricchezze. Per non parlare della lotta ai grandi evasori, che questo governo coccola invece di contrastare”.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Social Issue",
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T19:33:51.125+02:00",
    "updated": "2024-11-29T19:33:51.125+02:00"
}