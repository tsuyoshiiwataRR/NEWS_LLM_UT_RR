{
    "thread": {
        "uuid": "2b2365722ac757465f902c9c1a1329118aec923c",
        "url": "https://www.tpi.it/cronaca/sciopero-generale-oggi-29-novembre-2024-202411291144866",
        "site_full": "www.tpi.it",
        "site": "tpi.it",
        "site_section": "https://www.tpi.it/feed/",
        "site_categories": [
            "uncategorized"
        ],
        "section_title": "TPI",
        "title": "",
        "title_full": "",
        "published": "2024-11-29T05:44:00.000+02:00",
        "replies_count": 0,
        "participants_count": 0,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 32101,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "2b2365722ac757465f902c9c1a1329118aec923c",
    "url": "https://www.tpi.it/cronaca/sciopero-generale-oggi-29-novembre-2024-202411291144866",
    "ord_in_thread": 0,
    "parent_url": null,
    "author": null,
    "published": "2024-11-29T05:44:00.000+02:00",
    "title": "",
    "text": "Per la giornata di oggi, venerdì 29 novembre 2024, Cgil e Uil hanno proclamato uno sciopero generale per protestare contro la manovra finanziaria del governo Meloni. A scioperare saranno i settori pubblici e privati: dalla sanità alla scuola, dalle fabbriche alle poste, passando per giustizia, commercio, ministeri e vigili del fuoco. Per tutti i settori coinvolti lo stop previsto è di almeno 8 ore o per l’intero turno di lavoro. Diverso il discorso riguardante i trasporti. I treni, infatti, sono garantiti dal momento che il trasporto ferroviario è stato del tutto escluso dallo sciopero. Aerei e mezzi di trasporto locali sciopereranno per 4 ore dopo la precettazione firmata dal ministro dei Trasporti, Matteo Salvini. Lo sciopero degli aerei, che include il personale di terra e i servizi di volo, sarà dalle 10 alle 14. Bus, metro, tram, navi e traghetti, invece, saranno fermi dalle 9 alle 13. Disagi nella città saranno provocati non solo dallo stop dei mezzi pubblici ma anche dai cortei organizzati in tutta Italia. Sono cinquanta le città italiane dove sono in programma le manifestazioni . I cortei più importanti si terranno a Bologna, dove interverrà il segretario della Cgil Maurizio Landini , e a Napoli, dove invece sarà presente il segretario generale della Uil, PierPaolo Bombardieri. Sciopero dei mezzi Atac a Roma: gli orari di bus, metro e tram A Roma l’agitazione interesserà la rete Atac e i bus periferici gestiti dagli operatori privati Autoservizi Troiani/Sap e Autoservizi Tuscia/Bis. Saranno inoltre coinvolte le linee Cotral-Astral con possibili disagi dalle 9 alle 13. Durante lo sciopero, nelle stazioni della rete metro-ferroviaria che resteranno eventualmente aperte, non sarà garantito il servizio di scale mobili, ascensori e montascale e non sarà assicurato il servizio delle biglietterie. Gli orari e le fasce garantite dei mezzi Atm a Milano A Milano si fermano per 4 ore i mezzi di Atm. Lo sciopero inizialmente di otto ore infatti è stato ridotto a 4 ore, dalle 9 alle 13, dopo la precettazione di Salvini ma coinvolgerà comunque tutti i mezzi dell’azienda locale di mobilita urbana. Lo sciopero si svolge fuori dalle fasce di garanzia ma potrebbe avere conseguenze anche sul servizio della Funicolare Como-Brunate, gestita da Atm. Trenitalia, Italo e Fs non aderiscono allo sciopero generale Lo sciopero generale di oggi, 29 novembre 2024, coinvolge anche i treni? La risposta è no. I treni non sono interessati dallo sciopero generale di oggi. I lavoratori di Trenitalia, Italo e Fs infatti non aderiscono alla protesta essendo stati già interessati da una recente protesta che ha interessato tutto il settore per chiedere maggiori impegni sul fronte della sicurezza dei dipenderti. Escluso dallo stop anche il trasporto merci su rotaia. Sciopero del trasporto aereo venerdì 29 novembre: i voli cancellati e garantiti Lo sciopero del 29 novembre riguarda anche il trasporto aereo che però, al pari del trasporto locale, è stato ridotto a quattro ore e si articolerà dalle ore 10.00 alle ore 14.00 di venerdì. Si tratta di un orario fuori dalle fasce di garanzia. L’Enac, l’ente per l’aviazione civile, ha comunque predisposto un elenco di voli garantiti. Ita Airways invece ha annunciato una serie di voli cancellati.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Social Issue",
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [
        "https://www.flcgil.it/attualita/sciopero-generale-tutte-le-piazze-del-29-novembre.flc\\",
        "https://flcgil.it/attualita/sciopero-generale-tutte-le-piazze-del-29-novembre.flc\\"
    ],
    "external_images": [],
    "entities": {
        "persons": [
            {
                "name": "Matteo Salvini",
                "sentiment": "none"
            },
            {
                "name": "Meloni",
                "sentiment": "none"
            }
        ],
        "organizations": [
            {
                "name": "Cgil",
                "sentiment": "negative"
            },
            {
                "name": "Uil",
                "sentiment": "negative"
            },
            {
                "name": "governo",
                "sentiment": "none"
            }
        ],
        "locations": [
            {
                "name": "Italia",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T07:37:21.042+02:00",
    "updated": "2024-11-29T09:09:17.810+02:00"
}