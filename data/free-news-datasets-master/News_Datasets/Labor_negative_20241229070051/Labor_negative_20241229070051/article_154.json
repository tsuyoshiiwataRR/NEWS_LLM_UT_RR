{
    "thread": {
        "uuid": "4f0106fba637f6b312f413fa87b980a7a0c536d5",
        "url": "https://www.ilgiorno.it/pavia/cronaca/servizi-esternalizzati-monta-la-protesta-3bd382fc",
        "site_full": "www.ilgiorno.it",
        "site": "ilgiorno.it",
        "site_section": "https://www.ilgiorno.it/monza-brianza/sport/monza-calcio",
        "site_categories": [
            "media",
            "top_news_it",
            "top_news"
        ],
        "section_title": "Il Giorno | Tutte le ultime notizie in tempo reale dalla Lombardia",
        "title": "Servizi esternalizzati. Monta la protesta alla “Broni Stradella“",
        "title_full": "Servizi esternalizzati. Monta la protesta alla “Broni Stradella“",
        "published": "2024-11-29T06:21:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ilgiorno.it/image-service/view/acePublic/alias/contentid/NTk2ZDgwYmMtMThkNC00/0/servizi-esternalizzati-monta-la-protesta-alla-broni-stradella.jpeg?f=16:9&amp;w=1200&amp;h=630",
        "performance_score": 0,
        "domain_rank": 18613,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "4f0106fba637f6b312f413fa87b980a7a0c536d5",
    "url": "https://www.ilgiorno.it/pavia/cronaca/servizi-esternalizzati-monta-la-protesta-3bd382fc",
    "ord_in_thread": 0,
    "parent_url": null,
    "author": "Il Giorno",
    "published": "2024-11-29T06:21:00.000+02:00",
    "title": "Servizi esternalizzati. Monta la protesta alla “Broni Stradella“",
    "text": "Una parte dei servizi esternalizzata e altri che potrebbero esserlo a breve. La segreteria di Fit Cisl Pavia Lodi è fortemente preoccupata per quanto sta accadendo alla Broni Stradella pubblica che effettua la raccolta rifiuti porta a porta nei comuni di Bressana Bottarone, Chignolo Po, Corteolona e Genzone, Copiano, Gerenzago, Filighera, Inverno e Monteleone, Magherno, Rea Po, Santa Cristina e Bissone, Torre d’Arese, Torre de Negri, Villanterio, Vistarino e le raccolte tradizionali negli altri comuni serviti. Tra questi rientrano Broni e Stradella, dove il servizio notturno è stato esternalizzato a Idealservice. \"Sosteneva che nove persone per effettuarlo erano troppe – ha detto Gaetano Di Capua, il segretario responsabile del presidio Fit Cisl –. Ora Idealservice ne impiga sedici e fatica\". La questione è al centro di una procedura di raffreddamento aperta, che al momento non ha dato risultati. \"Abbiamo avanzato una serie di rischieste – ha aggiunto Di Capua – che sono state disattese. Gli operatori sono sottodimensionati e costretti a turni massacranti per evadere il lavoro con conseguenti inevitabili ricadute sulla salute e sulla sicurezza del personale\". Proprio mentre si sta trattando la questione relativa al servizio notturno, si profila un’altra esternalizzazione per la raccolta di vetri e metalli in tutti i Comuni soci compresi quelli della Bassa pavese come Belgioioso. \"Nessun operatore perderà il posto\" ha provato a rassicurare la Broni Stradella pubblica.\n\"Siamo contrari – ha proseguito il segretario del presidio Fit Cisl – le esternalizzazioni sono da evitare. In questo caso si penalizzerebbe una società che ha una storia\". Nella sua forma societaria attuale Broni Stradella pubblica srl è operativa dal 2018, ma ha un ricco passato. Fin nel 1932, infatti, Broni e Stradella insieme ai Comuni di prima collina avevano intuito la necessità di portare l’acqua dove non arrivava. Poi è nato il Consorzio intercomunale e nel 1994 Broni Stradella spa, che fu in parte privatizzata nel 1999 e successivamente scissa nel 2011, in Broni Stradella spa (partecipata in parte da capitale privato) e Broni Stradella Pubblica srl (partecipata solo da capitale pubblico). \"Ci poniamo un interrogativo – ha concluso Di Capua –: come mai le altre municipalizzate hanno utili di oltre un milione e la Broni Stradella di circa 4mila euro?\".",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Social Issue"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Gaetano Di Capua",
                "sentiment": "none"
            }
        ],
        "organizations": [
            {
                "name": "Fit Cisl",
                "sentiment": "neutral"
            },
            {
                "name": "Torre",
                "sentiment": "none"
            }
        ],
        "locations": [
            {
                "name": "Bressana Bottarone",
                "sentiment": "none"
            },
            {
                "name": "Santa Cristina",
                "sentiment": "none"
            },
            {
                "name": "Idealservice",
                "sentiment": "none"
            },
            {
                "name": "Chignolo Po",
                "sentiment": "none"
            },
            {
                "name": "Villanterio",
                "sentiment": "none"
            },
            {
                "name": "Corteolona",
                "sentiment": "none"
            },
            {
                "name": "Pavia Lodi",
                "sentiment": "none"
            },
            {
                "name": "Stradella",
                "sentiment": "none"
            },
            {
                "name": "Vistarino",
                "sentiment": "none"
            },
            {
                "name": "Filighera",
                "sentiment": "none"
            },
            {
                "name": "Gerenzago",
                "sentiment": "none"
            },
            {
                "name": "Magherno",
                "sentiment": "none"
            },
            {
                "name": "Genzone",
                "sentiment": "none"
            },
            {
                "name": "Bissone",
                "sentiment": "none"
            },
            {
                "name": "Copiano",
                "sentiment": "none"
            },
            {
                "name": "Broni",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T08:29:44.076+02:00",
    "updated": "2024-11-29T08:29:44.076+02:00"
}