{
    "thread": {
        "uuid": "3b93cf37f4f42999d57da842b01c38d7d4824e43",
        "url": "https://laprovinciapavese.gelocal.it/italia-mondo/2024/11/29/news/sciopero_generale_oggi_29_novembre_sanita_trasporti_e_scuola_ecco_orari_e_fasce_di_garanzia-14848563",
        "site_full": "laprovinciapavese.gelocal.it",
        "site": "gelocal.it",
        "site_section": "https://laprovinciapavese.gelocal.it/pavia",
        "site_categories": [
            "media"
        ],
        "section_title": "\n   La Provincia Pavese\n  ",
        "title": "Sciopero generale oggi 29 novembre: sanità, trasporti e scuola. Ecco orari e fasce di garanzia",
        "title_full": "Sciopero generale oggi 29 novembre: sanità, trasporti e scuola. Ecco orari e fasce di garanzia",
        "published": "2024-11-29T08:42:00.000+02:00",
        "replies_count": 0,
        "participants_count": 1,
        "site_type": "news",
        "country": "",
        "main_image": "https://www.gedistatic.it/content/gnn/img/lastampa/2024/11/29/074409350-b1b87717-8811-49ac-96c4-ae5ad30afe3b.jpg",
        "performance_score": 0,
        "domain_rank": 6607,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "3b93cf37f4f42999d57da842b01c38d7d4824e43",
    "url": "https://laprovinciapavese.gelocal.it/italia-mondo/2024/11/29/news/sciopero_generale_oggi_29_novembre_sanita_trasporti_e_scuola_ecco_orari_e_fasce_di_garanzia-14848563",
    "ord_in_thread": 0,
    "parent_url": null,
    "author": "La Provincia Pavese",
    "published": "2024-11-29T08:42:00.000+02:00",
    "title": "Sciopero generale oggi 29 novembre: sanità, trasporti e scuola. Ecco orari e fasce di garanzia",
    "text": "Lo sciopero generale nazionale di 24 ore contro la manovra finanziaria, indetto per il 29 novembre, interessa tutti i settori pubblici e privati. Oggi rischiano di fermarsi: trasporto pubblico, scuola, Pubblica amministrazione, fabbriche, sanità, giustizia. Si preannuncia un venerdì 29 novembre nero per lo sciopero generale di otto ore indetto da Cgil e Uil. La mobilitazione, infatti, riguarda tutti i settori, tranne il trasporto ferroviario, ed è stata proclamata per chiedere di cambiare la manovra di bilancio, considerata inadeguata a risolvere i problemi del Paese. Non solo. Anche per rivendicare l'aumento del potere d'acquisto di salari e pensioni e il finanziamento di sanità, istruzione, servizi pubblici e politiche industriali. La mobilitazione interesserà 43 piazze sul territorio nazionale, i segretari generali della Cgil e della Uil concluderanno rispettivamente le menifestazioni di Bologna e Napoli. Trasporti Dopo la precettazione del ministro Salvini, la protesta sarà di 4 ore per il trasporto pubblico locale, aereo e marittimo. Bus, metro e tram, navi e traghetti si fermano dalle 9 alle 13, nel rispetto delle fasce di garanzia. Ieri il presidente della terza sezione del Tar ha respinto il ricorso d'urgenza promosso da alcuni sindacati contro la precettazione, ha fatto sapere il ministero dei Trasporti. Ma non si tratta del ricorso presentato da Cgil e Uil, come hanno spiegato i due sindacati in una nota. Per i taxi l'orario di astensione potrà interessare l'intera giornata, mentre verranno garantiti i servizi minimi per assicurare la sicurezza alla circolazione stradale, al trasporto merci e alla logistica. Aerei Dalle 10 alle 14 è in programma lo stop degli aerei. Ita ha cancellato 68 voli (18 internazionali e 50 domestici), qui la lista dei voli cancellati. «I passeggeri che hanno acquistato un biglietto ITA Airways per viaggiare il 29 novembre , in caso di cancellazione o di modifica dell'orario del proprio volo, potranno cambiare la prenotazione senza alcuna penale o chiedere il rimborso del biglietto (solo se il volo è stato cancellato o ha subito un ritardo pari o maggiore di 5 ore) entro e non oltre il 4 dicembre chiamando il numero +39 06 85960020 dall'Italia e dall'estero, oppure contattando l'agenzia di viaggio presso cui hanno acquistato il biglietto», si legge sul sito della compagnia aerea. Sanità Anche il settore della sanità si ferma, salvo i servizi essenziali che saranno garantiti in ogni caso. «Medici dirigenti e convenzionati della medicina generale, specialisti ambulatoriali, veterinari psicologi, biologi, chimici, fisici, farmacisti e dirigenti delle professioni sanitarie parteciperanno allo sciopero generale del 29 novembre contro la peggiore legge di bilancio degli ultimi 30 anni, che taglia risorse a personale e servizi per lasciare il campo libero al profitto ed al privato», avevano annunciato nei giorni scorsi Andrea Filippi, segretario nazionale Fp Cgil medici, veterinari e dirigenti Ssn e Roberto Bonfili, coordinatore nazionale Uil medici e veterinario. Scuola Lo sciopero riguarda anche il mondo della scuola. Difficile dire se gli studenti entreranno in classe o meno. Molto dipenderà dall'adesione di dirigenti, insegnanti e personale Ata. Flc Cgil e Uil scuola hanno chiamato alla mobilitazione tutti i lavoratori del comparto «istruzione e ricerca», oltre ai dirigenti, ai docenti universitari e al personale della formazione professionale e delle scuole non statali. Vigili del fuoco e Pubblica amministrazione Dalle 10 alla e14 incroceranno le braccia anche i vigili del fuoco. Si fermano, invece, per l'intera giornata i lavoratori della Pubblica amministrazione.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Social Issue"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T09:14:02.434+02:00",
    "updated": "2024-11-29T09:14:02.434+02:00"
}