{
    "thread": {
        "uuid": "37c6dee59ecd993c66065141ad5886c06496db46",
        "url": "https://www.agi.it/cronaca/news/2024-11-30/livorno-molotov-contro-villa-magnate-russo-denunciati-due-ucraini-28959643",
        "site_full": "www.agi.it",
        "site": "agi.it",
        "site_section": "https://www.agi.it/rss.xml",
        "site_categories": [
            "media",
            "top_news_it",
            "top_news"
        ],
        "section_title": "Agi",
        "title": "Molotv contro la villa di un magnate russo a Livorno, denunciati due ucraini",
        "title_full": "Molotv contro la villa di un magnate russo a Livorno, denunciati due ucraini",
        "published": "2024-11-30T14:01:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dvrjj4igcfeco.cloudfront.net/eyJidWNrZXQiOiJrb2wtaW1hZ2VzLXByb2QiLCJrZXkiOiJwaWN0dXJlcy9hZ2kvYWdpLzIwMjQvMTEvMzAvMTIzMjI4MTIxLTVkYzI1ZGE0LThhNTMtNGI0ZS1hN2U5LTI5NzBkNjZkMzUzOS5qcGVnIiwiZWRpdHMiOnsicmVzaXplIjp7IndpZHRoIjoxMjAwLCJoZWlnaHQiOjYzMH19fQ==",
        "performance_score": 0,
        "domain_rank": 10880,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "37c6dee59ecd993c66065141ad5886c06496db46",
    "url": "https://www.agi.it/cronaca/news/2024-11-30/livorno-molotov-contro-villa-magnate-russo-denunciati-due-ucraini-28959643",
    "ord_in_thread": 0,
    "parent_url": null,
    "author": "agi",
    "published": "2024-11-30T14:01:00.000+02:00",
    "title": "Molotv contro la villa di un magnate russo a Livorno, denunciati due ucraini",
    "text": "AGI - La guerra in Ucraina era scoppiata da poche settimane. La Russia aveva lanciato missili, occupato territori in un escalation del conflitto che era cominciato ben prima, nel 2014. Molti magnati russi avevano ville, proprietà, attività in Italia. Uno di loro, Timur Zaynutdinov è finito nel mirino. O meglio la sua villa sulla costa a sud di Livorno, a Castiglioncello è divenuta un simbolo del potere sfacciato che tanti cittadini ucraini presenti in Italia non tolleravano più.\nMa scovare tra i tanti chi potesse aver lanciato una bomba molotov contro Villa Pontello non è stato facile. Dopo due anni i presunti autori di quel raid contro una bellissima testimonianza di architettura moderna degli anni 70 sono stati individuati e denunciati. Dovranno rispondere di incendio doloso aggravato dall'odio razziale e nazionale:. Sono entrambi cittadini ucraini che vivono in provincia di Livorno, a Cecina. Hanno circa 50 anni e il 10 aprile del 2022 avrebbero lanciato la molotov contro le pareti di cinta del parco che circonda la villa acquistata anni fa dall'imprenditore russo attivo nel settore edilizio e immobiliare.\nI danni non furono rilevanti, ma fin dall'inizio le forze dell'ordine concentrarono le indagini su un movente di natura politica. La guerra appena scoppiata poteva essere il giusto innesco. Intercettazioni, riscontri sulle immagini catturate dagli impianti di videosorveglianza presenti nella zona hanno consentito di identificare i presunti responsabili.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Timur Zaynutdinov",
                "sentiment": "none"
            },
            {
                "name": "Villa Pontello",
                "sentiment": "none"
            }
        ],
        "organizations": [
            {
                "name": "Russia",
                "sentiment": "negative"
            }
        ],
        "locations": [
            {
                "name": "Ucraina",
                "sentiment": "none"
            },
            {
                "name": "provincia di Livorno",
                "sentiment": "none"
            },
            {
                "name": "Castiglioncello",
                "sentiment": "none"
            },
            {
                "name": "Cecina",
                "sentiment": "none"
            },
            {
                "name": "Italia",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-30T15:21:18.332+02:00",
    "updated": "2024-11-30T15:21:18.332+02:00"
}