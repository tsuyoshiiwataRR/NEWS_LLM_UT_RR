{
    "thread": {
        "uuid": "48323dc46ea891d5f14b2e14ee948c876ed903ac",
        "url": "https://www.gazzetta.it/Motori/29-11-2024/sciopero-mezzi-roma-29-novembre-orari.shtml",
        "site_full": "www.gazzetta.it",
        "site": "gazzetta.it",
        "site_section": "https://www.italialife24.it",
        "site_categories": [
            "under_construction"
        ],
        "section_title": "ItaliaLife24 - Sfoglia le ultime news dall&#039;Italia e dal mondo",
        "title": "Sciopero mezzi Roma 29 novembre: gli orari",
        "title_full": "Sciopero mezzi Roma 29 novembre: gli orari",
        "published": "2024-11-29T07:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 4503,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "48323dc46ea891d5f14b2e14ee948c876ed903ac",
    "url": "https://www.gazzetta.it/Motori/29-11-2024/sciopero-mezzi-roma-29-novembre-orari.shtml",
    "ord_in_thread": 0,
    "parent_url": null,
    "author": "Admin_It24@",
    "published": "2024-11-29T07:00:00.000+02:00",
    "title": "Sciopero mezzi Roma 29 novembre: gli orari",
    "text": "I dipendenti dell’Atac incroceranno le braccia venerdì 29 novembre, data in cui è stato proclamato uno sciopero generale. Per il settore dei trasporti la durata dell’astensione dal lavoro è stata ridotta a 4 ore dopo la precettazione del Mit Marco Bruckner\n29 novembre – 06:00 – MILANO\nPer la giornata di venerdì 29 novembre 2024 è stato proclamato uno sciopero generale a livello nazionale. Quest’ultimo avrà conseguenze anche sul servizio di trasporto pubblico locale in molte città italiane. Lo sciopero, per quanto riguarda il settore dei trasporti, è stato ridotto da otto a quattro ore dopo la la firma dell’ordinanza di precettazione del ministro delle Infrastrutture e dei Trasporti Matteo Salvini. A Roma , l’agitazione interesserà la rete Atac e i bus periferici gestiti dagli operatori privati Autoservizi Troiani/Sap e Autoservizi Tuscia/Bis con possibili disagi dalle ore 09:00 alle 13:00 . In questa fascia oraria, dunque, lo sciopero potrebbe avere conseguenze sul servizio delle linee gestite da queste società.\nmilano e le altre città —\nA Milano , i dipendenti dell’ Atm incroceranno le braccia dalle ore 09:00 alle ore 13:00 . In questa fascia oraria, dunque, lo sciopero potrebbe avere conseguenze sul servizio delle linee Atm, sia quelle di superficie che la metropolitana, e sulla funicolare Como-Brunate. Anche a Napoli , Genova e Bologna lo sciopero potrebbe avere conseguenze nella stessa fascia oraria . Discorso diverso per Torino , in cui i dipendenti Gtt incroceranno le braccia dalle ore 09:00 alle 12:00 per quanto riguarda il servizio urbano, suburbano e di metropolitana , mentre per quello extraurbano l’astensione dal lavoro durerà dalle ore 09:00 alle 13:00 .\nla precettazione e la risposta della cgil —\nIn data 26 novembre 2024, il ministro delle Infrastrutture e dei Trasporti, nonché vicepremier, Matteo Salvini ha firmato l’ordinanza di precettazione, riducendo la durata dello sciopero di venerdì 29 novembre a quattro ore per quanto concerne il settore dei trasporti. Queste le parole del ministro: “Per evitare agli italiani l’ennesimo venerdì di caos, ho deciso di intervenire direttamente, riducendo a quattro ore lo sciopero indetto da alcuni sindacati per venerdì”. Questo, invece, il commento del segretario della Cgil Maurizio Landini: “Va ricordato che, per tutelare la mobilità e i diritti dei cittadini, non devono bloccare gli scioperi, devono rinnovare i contratti, devono fare gli investimenti sul sistema dei servizi, sugli autobus, devono fare quelle cose che generalmente il ministro dei trasporti non fa”. Nella mattinata di giovedì 28 novembre 2024 i sindacati Cgil e Uil hanno depositato un ricorso amministrativo contro la precettazione al Tar del Lazio. Il ricorso è stato respinto nel corso della stessa giornata.\n© RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Social Issue",
        "Politics"
    ],
    "ai_allow": true,
    "canonical": false,
    "webz_reporter": false,
    "external_links": [
        "https://www.anm.it/index.php?option=com_content&task=view&id=4392&Itemid=111",
        "https://www.atm.it/it/ViaggiaConNoi/InfoTraffico/Pagine/Aggiornamentoscioperodel29novembre.aspx",
        "https://www.comune.roma.it/web/it/notizia/trasporto-pubblico-sciopero-29-novembre2024.page",
        "https://www.italialife24.it/wp-content/uploads/2024/11/6748517c846ca.r_d.1333-1122-0.jpeg",
        "https://www.amt.genova.it/amt/sciopero-del-trasporto-pubblico-venerdi-29-novembre-3/",
        "https://www.gtt.to.it/cms/avvisi-e-informazioni-di-servizio",
        "https://tper.it/sciopero29novembre2024",
        "https://www.anm.it/index.php",
        "https://www.tper.it/sciopero29novembre2024",
        "https://comune.roma.it/web/it/notizia/trasporto-pubblico-sciopero-29-novembre2024.page",
        "https://atm.it/it/ViaggiaConNoi/InfoTraffico/Pagine/Aggiornamentoscioperodel29novembre.aspx",
        "https://italialife24.it/wp-content/uploads/2024/11/6748517c846ca.r_d.1333-1122-0.jpeg",
        "https://www.amt.genova.it/amt/sciopero-del-trasporto-pubblico-venerdi-29-novembre-3",
        "https://anm.it/index.php?option=com_content&task=view&id=4392&Itemid=111",
        "https://amt.genova.it/amt/sciopero-del-trasporto-pubblico-venerdi-29-novembre-3/",
        "https://gtt.to.it/cms/avvisi-e-informazioni-di-servizio"
    ],
    "external_images": [],
    "entities": {
        "persons": [
            {
                "name": "Matteo Salvini",
                "sentiment": "none"
            },
            {
                "name": "Marco Bruckner",
                "sentiment": "none"
            }
        ],
        "organizations": [
            {
                "name": "Autoservizi Tuscia",
                "sentiment": "none"
            },
            {
                "name": "Atac",
                "sentiment": "none"
            }
        ],
        "locations": [
            {
                "name": "Milano",
                "sentiment": "none"
            },
            {
                "name": "Roma",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T10:14:42.812+02:00",
    "updated": "2024-11-29T10:14:42.812+02:00"
}