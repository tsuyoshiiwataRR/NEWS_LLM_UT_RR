{
    "thread": {
        "uuid": "7cd99c42fb7371fb96baafaedc8c985450edfcf4",
        "url": "https://ilmanifesto.it/salvini-minaccia-ancora-precettero-ogni-sciopero",
        "site_full": "ilmanifesto.it",
        "site": "ilmanifesto.it",
        "site_section": "https://ilmanifesto.it",
        "site_categories": [
            "politics",
            "law_government_and_politics"
        ],
        "section_title": "il manifesto",
        "title": "Salvini minaccia ancora: «Precetterò ogni sciopero»",
        "title_full": "Salvini minaccia ancora: «Precetterò ogni sciopero»",
        "published": "2024-12-01T01:02:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://static.ilmanifesto.it/2024/11/01pol2f01-una-effigie-di-matteo-salvini-allo-sciopero-generale-di-venerdi-foto-di-andrea-sabbadini.jpg",
        "performance_score": 0,
        "domain_rank": 18545,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "7cd99c42fb7371fb96baafaedc8c985450edfcf4",
    "url": "https://ilmanifesto.it/salvini-minaccia-ancora-precettero-ogni-sciopero",
    "ord_in_thread": 0,
    "parent_url": null,
    "author": "Luciana Cimino",
    "published": "2024-12-01T01:02:00.000+02:00",
    "title": "Salvini minaccia ancora: «Precetterò ogni sciopero»",
    "text": "[Lavoro](/sezioni/lavoro)\nSalvini minaccia ancora: «Precetterò ogni sciopero»\nSciopero generale Landini: «Un successo la mobilitazione, i lavoratori reagiscono all’impoverimento»\nSciopero generale Landini: «Un successo la mobilitazione, i lavoratori reagiscono all’impoverimento»\n[Edizione del 1 dicembre 2024](/edizioni/il-manifesto/il-manifesto-del-01-12-2024)\nMatteo Salvini si è completamente calato nel ruolo di Precetto LaQualunque (copyright il manifesto). All’indomani dello sciopero generale indetto da Cgil e Uil, il ministro dei Trasporti si dice soddisfatto di aver precettato il suo settore (imponendo la riduzione dell’astensione dal lavoro da 8 a 4 ore) per la seconda volta e annuncia che non sarà l’ultima. «Sono soddisfatto di aver garantito il diritto a viaggiare con i mezzi pubblici a milioni di italiani. Il mio impegno non cambia in vista di dicembre, quando si contano già 15 scioperi proclamati, fra cui uno generale fissato il 13 (quello proclamato da Usb, ndr) a pochi giorni dal Natale – ha detto Salvini -. Sono pronto a intervenire ancora, per aiutare i cittadini».\nPER UNO SCHERZO del destino, mentre lo dichiarava, i viaggiatori passavano un’altra giornata nell’incertezza con ritardi su tutta la linea dell’Alta velocità, come di consueto. Disagi ordinari e non dovuti agli scioperi. Il ministro del Trasporti, come il resto del governo Meloni, ha inoltre ingaggiato una guerra di numeri con i sindacati. Secondo il dipartimento della Funzione pubblica, l’adesione si sarebbe fermata al 5,5%, mezzo punto in più nel settore dell’istruzione. Questo certificherebbe, per il ministro per la Pubblica Amministrazione Zangrillo, «il fallimento di uno sciopero meramente politico».\nPER LA DESTRA la partecipazione del 29 novembre sarebbe stata un flop e i cortei che si sono tenuti in diverse città «violenti». Al punto da «mettere a repentaglio la vita di chi la pensa in modo diverso, le foto bruciate di Meloni e Salvini sono minacce di morte», come ha sostenuto il vice segretario della Lega Crippa. Concetto ripreso in serata sui suoi social del leader del Carroccio che invita il segretario generale della Cgil, Landini, a «essere cauto e usare le parole con attenzione», perché potrebbe «scatenare il caos e magari non poter controllare quello che succede».\nI DATI DEI SINDACATI, in ogni caso, sono ben diversi, tanto da dichiarare lo sciopero generale «un successo». Anche perché quello che la destra si guarda bene dal dire è che le rilevazioni del ministero sono sempre parziali (non tutti gli enti li comunicano) e, naturalmente, riguardano solo i dipendenti pubblici. Cgil e Uil certificano, invece, un’adesione media di oltre 70% nelle aziende, con punte dell’85% nel settore metalmeccanico e del 100% nell’agroindustria. Numeri che consentono a Landini di rilanciare la mobilitazione e insistere sulla «rivolta sociale»: «Se la persona non si rivolta di fronte alle ingiustizie non esiste, perché viene cancellata».\nSecondo il segretario generale della Cgil dallo sciopero del 29 novembre «arriva una domanda trasversale di partecipazione e di rappresentanza, proprio perché il livello di sfruttamento e di impoverimento sociale non è più accettabile e la gente vuole reagire. Ed è importantissimo offrire un terreno di iniziativa che sia in grado di cogliere questa cosa». E ancora: «Oggi – ha spiegato al congresso delle Acli – la messa in discussione della democrazia non la danno le persone in piazza per i propri diritti ma chi in Parlamento sta tentando di far passare un decreto che chiama sicurezza ma riduce le libertà e gli spazi delle persone».\n«LA DESTRA DOVREBBE mettersi d’accordo con se stessa perché da una parte dice che le adesioni sono state bassissime dall’altra accusa i sindacati di aver bloccato il paese con lo sciopero», ha affermato Fratoianni. Il leader di Avs ricorda poi che non è vero che ci sia stato, negli ultimi anni, un aumento delle mobilitazioni. Al contrario «la quantità degli scioperi nel corso degli anni si è ridotta in modo impressionante». Anche la segretaria del Pd Elly Schlein rivendica la partecipazione del suo partito allo sciopero generale di venerdì scorso «che ha visto centinaia di migliaia di lavoratrici e lavoratori scendere in piazza per rivendicare i propri diritti e anche le politiche industriali che mancano in questo Paese\nABBONAMENTI\nPassa dalla parte del torto.\nSostieni l’informazione libera e senza padroni.\nLeggi senza limiti il manifesto su sito e app in anteprima dalla mezzanotte. E tutti i servizi della membership sono inclusi.\nI consigli di mema\nGli articoli dall'Archivio per approfondire questo argomento",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-12-01T01:13:55.657+02:00",
    "updated": "2024-12-01T01:13:55.657+02:00"
}