{
    "thread": {
        "uuid": "da9c674644555d08d0667718e471fa9bce502469",
        "url": "https://www.corrierenazionale.it/2024/11/29/a-farwest-su-rai-3-gli-sprechi-durante-il-covid",
        "site_full": "www.corrierenazionale.it",
        "site": "corrierenazionale.it",
        "site_section": "https://www.corrierenazionale.it",
        "site_categories": [
            "education"
        ],
        "section_title": "Corriere Nazionale - News Quotidiane",
        "title": "A “Farwest” su Rai 3 gli sprechi durante il Covid",
        "title_full": "A “Farwest” su Rai 3 gli sprechi durante il Covid",
        "published": "2024-11-29T17:27:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 149217,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "da9c674644555d08d0667718e471fa9bce502469",
    "url": "https://www.corrierenazionale.it/2024/11/29/a-farwest-su-rai-3-gli-sprechi-durante-il-covid",
    "ord_in_thread": 0,
    "parent_url": null,
    "author": "CorNaz",
    "published": "2024-11-29T17:27:00.000+02:00",
    "title": "A “Farwest” su Rai 3 gli sprechi durante il Covid",
    "text": "Stasera su Rai 3 torna “Farwest” con gli sprechi durante il Covid. In scaletta anche il fenomeno OnlyFans e il turismo sessuale in Thailandia\nGli sprechi durante la pandemia da Covid – con l’accusa di abuso d’ufficio all’allora commissario Domenico Arcuri – le insidie del fenomeno OnlyFans e il lato oscuro della prostituzione minorile in Thailandia: sono queste le inchieste della puntata di “Farwest”, in venerdì 29 novembre alle 21.25 su Rai 3. Milioni di mascherine al centro di un’inchiesta sugli sprechi del Covid: “Farwest” ha seguito la pista di un contratto che sarebbe stato stralciato illegittimamente durante la pandemia e per cui Palazzo Chigi è stato condannato a risarcire il fornitore con oltre duecento milioni di euro. La Thailandia da cartolina, invece, è un mondo controverso, dove il turismo sessuale è diventato il fulcro dell’economia locale ed anche un business per molti italiani, con l’emergenza, ancora più inquietante, della prostituzione minorile.\nNel fattempo è esploso il fenomeno OnlyFans, che coinvolge i giovani offrendo facili guadagni che celano però molte insidie: “Farwest” ha esplorato le nuove frontiere del sex work digitale, incontrando le figure emergenti di questo universo in continua evoluzione anche attraverso l’intelligenza artificiale. “Farwest” è un programma di e con Salvo Sottile, realizzato insieme alle inviate e agli inviati Andrea Sceresini, Carmine Gazzanni, Chiara Ingrosso, Giulia Torlone, Ludovico Tallarita, Manuela Iati’, Maria Laura Cruciani, Stefano Ciardi e Tommaso Mattei.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Social Issue",
        "Politics"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Domenico Arcuri",
                "sentiment": "none"
            }
        ],
        "organizations": [
            {
                "name": "Rai 3",
                "sentiment": "none"
            },
            {
                "name": "Palazzo Chigi",
                "sentiment": "none"
            }
        ],
        "locations": [
            {
                "name": "Thailandia",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-30T00:29:28.381+02:00",
    "updated": "2024-11-30T00:29:28.381+02:00"
}