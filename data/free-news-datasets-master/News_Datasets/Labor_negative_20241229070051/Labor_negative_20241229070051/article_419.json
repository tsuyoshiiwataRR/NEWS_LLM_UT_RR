{
    "thread": {
        "uuid": "0ffd23dba69e50c5977ab416c3f5c4dc88bb4971",
        "url": "https://www.teleborsa.it/News/2024/11/29/lavoro-capobianco-conflavoro-sciopero-ideologico-no-alla-strumentalizzazione-politica-dei-lavoratori-119.html",
        "site_full": "www.teleborsa.it",
        "site": "teleborsa.it",
        "site_section": "https://teleborsa.it",
        "site_categories": [
            "financial_news",
            "finance"
        ],
        "section_title": "\r\n\tBorsa, Quotazioni, Obbligazioni, Titoli, Notizie Economia e Finanza | Teleborsa.it\r\n",
        "title": "Lavoro, Capobianco (Conflavoro): sciopero ideologico. No alla strumentalizzazione politica dei lavoratori | Teleborsa.it",
        "title_full": "Lavoro, Capobianco (Conflavoro): sciopero ideologico. No alla strumentalizzazione politica dei lavoratori | Teleborsa.it",
        "published": "2024-11-29T16:42:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "http://images.teleborsa.it/t/stabile/117453.t.W600.H340.M4.jpg",
        "performance_score": 0,
        "domain_rank": 110562,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "0ffd23dba69e50c5977ab416c3f5c4dc88bb4971",
    "url": "https://www.teleborsa.it/News/2024/11/29/lavoro-capobianco-conflavoro-sciopero-ideologico-no-alla-strumentalizzazione-politica-dei-lavoratori-119.html",
    "ord_in_thread": 0,
    "parent_url": null,
    "author": "Redazione Teleborsa",
    "published": "2024-11-29T16:42:00.000+02:00",
    "title": "Lavoro, Capobianco (Conflavoro): sciopero ideologico. No alla strumentalizzazione politica dei lavoratori | Teleborsa.it",
    "text": "(Teleborsa) - \" Conflavoro è contraria allo sciopero indetto da CGIL e UIL per ragioni ideologiche e ritiene che la strumentalizzazione dei lavoratori a fini politici delegittimi il sindacato. Desidero esprimere il nostro fermo disaccordo rispetto a questa iniziativa, che riteniamo non solo inopportuna, ma anche dannosa per i lavoratori . La proclamazione di uno sciopero generale , in questo momento ha poco a che fare con le reali esigenze dei lavoratori, crea divisione e conflitto, impoverendo il dialogo costruttivo necessario tra le parti sociali\". Lo ha dichiarato Roberto Capobianco , presidente Conflavoro, in merito allo sciopero generale indetto da CGIL e UIL.\n\"La nostra associazione crede fermamente nel valore della concertazione e della cooperazione , e riteniamo che il confronto diretto sia la strada migliore per risolvere le problematiche del lavoro. Inoltre, gli effetti dello sciopero generale ricadono inevitabilmente sui cittadini, che si trovano a fronteggiare disagi quotidiani, come la mancanza di servizi essenziali e l’interruzione delle attività economiche. Non possiamo ignorare l'impatto che tali azioni hanno sulle fasce più vulnerabili della popolazione, che già affrontano sfide considerevoli in un periodo di crisi economica e sociale\", ha aggiunto.\n\"Pertanto, invitiamo CGIL e UIL a riflettere sulle reali motivazioni che li hanno spinti a proclamare questo sciopero e a considerare alternative più costruttive. Conflavoro è sempre aperta al dialogo e alla collaborazione al fine di individuare soluzioni che rispettino le esigenze di tutti gli attori coinvolti\", ha concluso Capobianco.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Social Issue",
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T17:59:27.860+02:00",
    "updated": "2024-11-29T17:59:27.860+02:00"
}