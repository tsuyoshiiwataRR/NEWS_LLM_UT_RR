{
    "thread": {
        "uuid": "6e5d0845d70f7b5f49e05989ebf6d716a7aa6254",
        "url": "https://www.italiaoggi.it/temporeale/sciopero-landini-e-ora-di-rivoltare-il-paese-come-un-guanto-k87dpeh6",
        "site_full": "www.italiaoggi.it",
        "site": "italiaoggi.it",
        "site_section": "https://www.italiaoggi.it/solo-lavoro",
        "site_categories": [
            "media"
        ],
        "section_title": "Lavoro e previdenza - ItaliaOggi.it",
        "title": "Sciopero, Landini: \\u00E8 ora di rivoltare il Paese come un guanto - ItaliaOggi.it",
        "title_full": "Sciopero, Landini: \\u00E8 ora di rivoltare il Paese come un guanto - ItaliaOggi.it",
        "published": "2024-11-29T11:06:00.000+02:00",
        "replies_count": 0,
        "participants_count": 0,
        "site_type": "news",
        "country": "IT",
        "main_image": "https://images.class.atexcloud.io/view/acePublic/alias/contentid/120654ff-a204-43a6-bf01-68d169786f71/0/relind-forum-relazioni-industriali.webp",
        "performance_score": 0,
        "domain_rank": 32509,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "6e5d0845d70f7b5f49e05989ebf6d716a7aa6254",
    "url": "https://www.italiaoggi.it/temporeale/sciopero-landini-e-ora-di-rivoltare-il-paese-come-un-guanto-k87dpeh6",
    "ord_in_thread": 0,
    "parent_url": null,
    "author": null,
    "published": "2024-11-29T11:06:00.000+02:00",
    "title": "Sciopero, Landini: \\u00E8 ora di rivoltare il Paese come un guanto - ItaliaOggi.it",
    "text": "Sciopero, Landini: è ora di rivoltare il Paese come un guanto\nIl leader della Cgil al corto di Bologna: al di là delle balle che questo governo racconta, noi siamo di fronte a un rischio molto concreto di recessione, di regressione. Bombardieri (Uil): sulla precettazione e il ricorso è successa una cosa ridicola\nAl leader della Cgil, Maurizio Landini, otto ore di sciopero generale, indetto assieme alla Uil contro la manovra di bilancio del governo Meloni, sembrano non bastare. «La risposta che sta arrivando per le notizie che abbiamo dalle piazze di tutto il paese è una giornata di mobilitazione come da tempo non si vedeva e per quello che ci riguarda questo significa non limitarci alla protesta oggi. Oggi inizia un percorso di mobilitazione per rivoltare come un guanto questo paese».\n- Leggi anche:\n[Sciopero generale 29 novembre 2024: la mappa delle manifestazioni città per città. Disagi per sanità, trasporti, scuola e servizi](https://www.italiaoggi.it/economia-e-politica/attualita/sciopero-generale-29-novembre-2024-la-mappa-delle-manifestazioni-citta-per-citta-disagi-per-sanita-trasporti-scuola-e-servizi-btmvgb5z)\nIl leader sindacale lo ha detto parlando a Bologna prima dell'avvio del corteo in occasione dello sciopero generale. «Siamo di fronte al diciannovesimo mese consecutivo di calo della produzione industriale nel nostro paese. Quindi al di là delle balle che questo governo racconta, noi siamo di fronte, in alcuni settori dall'abbigliamento all'automobile ad altri, a un rischio molto concreto di recessione, di regressione».\nQuindi una stoccata a Matteo Salvini, il ministro dei Trasporti, che ha precettato i lavoratori del trasporto pubblico riducendo di fatto lo sciopero a 4 ore rispetto alle 8 proclamate er lo sciopero generale.\n«Da parte del governo, c’è stato un tentativo esplicito di mettere in discussione questo diritto. Mi sembra chiaro. Tra l’altro è in discussione in Parlamento un decreto che viene chiamato decreto sicurezza che noi chiediamo che sia ritirato ed è una delle richieste anche di questa giornata di mobilitazione». Tale decreto «vuole addirittura far diventare un reato lo sciopero, i blocchi stradali, le occupazioni delle fabbriche quando chiudono. Quindi è chiaro che siamo di fronte al tentativo serio di una svolta autoritaria che mette in discussione la libertà di esistere e la libertà delle persone».\nBombardieri: Salvini si commenta da solo\n«Mi pare che ci sia una grande risposta. Ci sono 50 piazze piene di persone che chiedono un cambiamento, ma chiedono soprattutto risposte», gli fa eco Pierpaolo Bombardieri, segretario generale della Uil, arrivando a Napoli, dove è in corso un altro corteo per lo sciopero generale. Sulla precettazione decisa da Salvini e la decisione sul conseguente ricorso, Bombardieri la pensa così: «Sul ricorso contro la precettazione e la decisione del Tar penso che in questo caso è successa una cosa ridicola, nel senso che Salvini fa un post sul ricorso bocciato al Tar, che non è quello Uil e Cgil».\n- Leggi anche:\n[Sciopero 29/11, il garante chiede: solo 4 ore per i trasporti. Salvini: determinato a contenere i disagi](https://www.italiaoggi.it/economia-e-politica/attualita/sciopero-29-11-il-garante-chiede-solo-4-ore-per-i-trasporti-salvini-determinato-a-contenere-i-disagi-l2d99db9)\n«Sui comportamenti io non posso, non voglio dare giudizi. Si commenta da solo. Noi - spiega Bombardieri - abbiamo fatto un ricorso al Tar, il ricorso non è stato ancora discusso». «Aspetteremo più avanti di vedere cosa succede. E al netto di questo - sottolinea - 47 piazze piene di persone che chiedono un cambiamento, che chiedono attenzione. Io penso che su questo oggi il governo e tutta la politica debbano interrogarsi».",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Social Issue",
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T14:01:12.317+02:00",
    "updated": "2024-11-29T14:01:12.317+02:00"
}