{
    "thread": {
        "uuid": "3c95bc19829080a0225f94eb97fcb0a9690dc203",
        "url": "https://www.savonanews.it/2024/11/29/leggi-notizia/argomenti/ultimora/articolo/sciopero-trasporti-ai-lavoratori-il-dissenso-costa-fino-a-100-euro-a-giornata.html",
        "site_full": "www.savonanews.it",
        "site": "savonanews.it",
        "site_section": "https://www.savonanews.it",
        "site_categories": [
            "media"
        ],
        "section_title": "Savonanews.it&nbsp;-&nbsp;Notizie Savona - News e video in tempo reale di cronaca, politica, attualità, eventi",
        "title": "Sciopero trasporti, ai lavoratori il dissenso costa fino a 100 euro a giornata",
        "title_full": "Sciopero trasporti, ai lavoratori il dissenso costa fino a 100 euro a giornata",
        "published": "2024-11-29T14:26:00.000+02:00",
        "replies_count": 0,
        "participants_count": 1,
        "site_type": "news",
        "country": "",
        "main_image": "https://www.savonanews.it/fileadmin/archivio/adnkronos/imported/www.adnkronos.com_resources_0293-1c7327ef9e43-6b55159001f1-1000_format_medium_sciopero_mezzi_bus_fg.jpeg.jpeg",
        "performance_score": 0,
        "domain_rank": 158453,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "3c95bc19829080a0225f94eb97fcb0a9690dc203",
    "url": "https://www.savonanews.it/2024/11/29/leggi-notizia/argomenti/ultimora/articolo/sciopero-trasporti-ai-lavoratori-il-dissenso-costa-fino-a-100-euro-a-giornata.html",
    "ord_in_thread": 0,
    "parent_url": null,
    "author": "webinfo@adnkronos.com (Web Info)",
    "published": "2024-11-29T14:26:00.000+02:00",
    "title": "Sciopero trasporti, ai lavoratori il dissenso costa fino a 100 euro a giornata",
    "text": "(Adnkronos) -\nFino a 100 euro a giornata: è il prezzo del dissenso per i lavoratori del trasporto pubblico locale. È la stima che hanno fatto per l’AdnKronos i sindacati del tpl, Uilt e Filt-Cgil, nel giorno dello sciopero generale che coinvolge anche il settore del trasporto, nonostante l’intervenuta precettazione del ministro al Mit, Matteo Salvini, che ha dimezzato la protesta da otto a quattro ore. Ed è proprio in replica alle parole del vicepremier, che accusa i sindacati di proclamare lo sciopero solo a ridosso del fine settimana, a smuovere la reazione delle sigle, le quali tornano a ricordare che chi protesta rinuncia ad una parte di stipendio.\nÈ vero che sul ‘costo’ della giornata, come ricordano gli stessi sindacati, incidono molti fattori, dall’anzianità ad eventuali accordi aziendali, ma il range si aggira comunque tra gli 80 e i 100/120 euro lordi a giornata, modulandosi anche sul numero di ore non lavorate. Si parte dai circa 100 euro lordi per le 24 ore di sciopero, arrivando ai 50 euro per le 8 ore. Nel 2024 il tpl – quantomeno a livello confederale – ha collezionato 5 scioperi, incluso quello odierno. Uno da 24 ore, uno da otto, e gli altri – precettati – da 4 ore.\nNumeri alla mano, in un anno di proteste i lavoratori perso mediamente fino a circa 200 euro lordi nella busta paga. E se la retribuzione a livello nazionale per un autista neoassunto è pari a circa 20mila euro lordi l’anno (1500 al mese), significa che in un anno il ‘taglio’ per chi ha scioperato è stato pari indicativamente all’1%.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Social Issue"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Matteo Salvini",
                "sentiment": "none"
            }
        ],
        "organizations": [
            {
                "name": "Adnkronos",
                "sentiment": "none"
            },
            {
                "name": "Uilt",
                "sentiment": "none"
            },
            {
                "name": "Cgil",
                "sentiment": "none"
            },
            {
                "name": "Mit",
                "sentiment": "none"
            }
        ],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T15:10:04.309+02:00",
    "updated": "2024-11-29T15:10:04.309+02:00"
}