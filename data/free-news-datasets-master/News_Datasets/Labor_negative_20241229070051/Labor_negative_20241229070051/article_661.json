{
    "thread": {
        "uuid": "acf19f4034932b4073e0293b9702d31a72a23eae",
        "url": "https://ilmanifesto.it/sciopero-sindacati-di-base-in-28-piazze",
        "site_full": "ilmanifesto.it",
        "site": "ilmanifesto.it",
        "site_section": "https://ilmanifesto.it",
        "site_categories": [
            "politics",
            "law_government_and_politics"
        ],
        "section_title": "il manifesto",
        "title": "Sciopero, sindacati di base in 28 piazze",
        "title_full": "Sciopero, sindacati di base in 28 piazze",
        "published": "2024-11-30T01:01:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://static.ilmanifesto.it/2022/12/02eco1f01-cobas-sciopero-lapresse.jpg",
        "performance_score": 0,
        "domain_rank": 18545,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "acf19f4034932b4073e0293b9702d31a72a23eae",
    "url": "https://ilmanifesto.it/sciopero-sindacati-di-base-in-28-piazze",
    "ord_in_thread": 0,
    "parent_url": null,
    "author": "Riccardo Chiari",
    "published": "2024-11-30T01:01:00.000+02:00",
    "title": "Sciopero, sindacati di base in 28 piazze",
    "text": "[Lavoro](/sezioni/lavoro)\nSciopero, sindacati di base in 28 piazze\nStop economia di guerra Manifestazioni lungo l'intera penisola, con critiche alzo zero non solo sulle scelte economiche della legge di bilancio, ma anche sul ddl \"sicurezza\": \"Salari più alti, meno precarietà, diritto alla salute e allo studio, sicurezza nei luoghi di lavoro e un deciso no alla guerra e all'economia di guerra\", e per la fine dei bombardamenti e dei conflitti armati, Gaza in testa\nStop economia di guerra Manifestazioni lungo l'intera penisola, con critiche alzo zero non solo sulle scelte economiche della legge di bilancio, ma anche sul ddl \"sicurezza\": \"Salari più alti, meno precarietà, diritto alla salute e allo studio, sicurezza nei luoghi di lavoro e un deciso no alla guerra e all'economia di guerra\", e per la fine dei bombardamenti e dei conflitti armati, Gaza in testa\n[Edizione del 30 novembre 2024](/edizioni/il-manifesto/il-manifesto-del-30-11-2024)\nGiorno di sciopero generale per quasi tutto il sindacalismo di base. Da Milano a Palermo, in 28 città si sono svolte manifestazioni e presidi, con percorsi e piattaforma diversa da quella di Cgil e Uil. Con critiche alzo zero non soltanto sulle scelte economiche della legge di bilancio, ma anche sul “ddl sicurezza” che attacca chi manifesta in piazza e davanti alle fabbriche, o partecipa a occupazioni abitative per necessità e chiede un welfare universale.\nIn diverse migliaia hanno risposto all’appello di Cub, Sgb, Adl, Cobas, Sial Cobas, Adl Varese, Usi e Si Cobas, e hanno sfilato insieme a rappresentanti delle associazioni palestinesi (Udap, Api e Gp) chiedendo “salari più alti, meno precarietà, diritto alla salute e allo studio, sicurezza nei luoghi di lavoro e un deciso no alla guerra e all’economia di guerra”, e per la fine dei bombardamenti e dei conflitti armati, Gaza in testa.\nA Milano il corteo è partito da piazza Fontana con la deposizione di una corona in ricordo di Pino e Licia Pinelli davanti alla lapide del ferroviere anarchico. Ricordato nel comizio finale in piazza della Scala anche “Ramy, ucciso dai carabinieri”. Mentre a Firenze la manifestazione è passata da via Mariti, dove a febbraio sono morti cinque operai migranti nel crollo del cantiere Esselunga.\nPiù di un migliaio i presenti a Roma da piazza Indipendenza a piazza Barberini, mentre nel napoletano si è manifestato davanti alla Leonardo di Pomigliano d’Arco, contestandone le produzioni per il settore militare (“Contro le guerre della Leonardo”). A Bologna flash mob sotto la Camera di Commercio, principale azionista dell’aeroporto, con il suono registrato del passaggio di un aereo riprodotto dalla casse di amplificazione (“Questo è il rumore di uno dei vostri più grandi investimenti strategici”). E a Pisa il presidio di Cobas e Cub è poi confluito nel corteo studentesco di oltre duemila under 25 terminato in piazza dei Cavalieri.\nABBONAMENTI\nPassa dalla parte del torto.\nSostieni l’informazione libera e senza padroni.\nLeggi senza limiti il manifesto su sito e app in anteprima dalla mezzanotte. E tutti i servizi della membership sono inclusi.\nI consigli di mema\nGli articoli dall'Archivio per approfondire questo argomento",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-30T02:34:30.321+02:00",
    "updated": "2024-11-30T02:34:30.321+02:00"
}