{
    "thread": {
        "uuid": "13896eed32a6bcc5f9f686b4b294d6d1fce39e1a",
        "url": "https://www.ilmattino.it/napoli/cronaca/sciopero_29_novembre_napoli_corteo_sindacati_scelte_ingiuste_sbagliate-8508789.html",
        "site_full": "www.ilmattino.it",
        "site": "ilmattino.it",
        "site_section": "http://ilmattino.it//rss/napoli.xml",
        "site_categories": [
            "power_and_motorcycles",
            "sports",
            "top_news_it",
            "top_news"
        ],
        "section_title": "Il Mattino - napoli",
        "title": "Sciopero 29 novembre, a Napoli parte il corteo dei sindacati: «Scelte ingiuste e sbagliate»",
        "title_full": "Sciopero 29 novembre, a Napoli parte il corteo dei sindacati: «Scelte ingiuste e sbagliate»",
        "published": "2024-11-29T09:29:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://statics.cedscdn.it/photos/MED_HIGH/87/89/8508789_29092828_sciopero_napoli_1_.jpg",
        "performance_score": 0,
        "domain_rank": 14005,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "13896eed32a6bcc5f9f686b4b294d6d1fce39e1a",
    "url": "https://www.ilmattino.it/napoli/cronaca/sciopero_29_novembre_napoli_corteo_sindacati_scelte_ingiuste_sbagliate-8508789.html",
    "ord_in_thread": 0,
    "parent_url": null,
    "author": "Redazione Web",
    "published": "2024-11-29T09:29:00.000+02:00",
    "title": "Sciopero 29 novembre, a Napoli parte il corteo dei sindacati: «Scelte ingiuste e sbagliate»",
    "text": "Al via lo sciopero generale, proclamato da Cgil e Uil, per chiedere di cambiare la manovra di bilancio, aumentare salari e pensioni, finanziare sanità, istruzione, servizi pubblici e investire nelle politiche industriali. Uno stop di 8 ore per tutti i settori privati e pubblici, ad eccezione dei trasporti dove è di 4 ore: per bus e metro dalle 9 alle 13, così come per il trasporto marittimo, per i voli dalle 10 alle 14. Esclusi dallo stop i treni. Parte il corteo a Napoli È appena partito da Piazza Mancini, a Napoli, il corteo organizzato da Cgil e Uil in occasione dello sciopero generale programmato per oggi dalle due organizzazioni sindacali. I lavoratori raggiungeranno Piazza Matteotti dopo aver attraversato il corso Umberto e via Guglielmo Sanfelice. Il comizio finale sarà affidato a Nicola Ricci, segretario generale della Cgil Napoli e Campania e Pierpaolo Bombardieri, segretario generale della Uil. Ad aprire il corteo, lo striscione delle due sigle sindacali che hanno proclamato lo sciopero con la scritta «Cambiare la manovra di bilancio». Le manifestazioni di Napoli e Bologna Una mobilitazione che si sta svolgendo in 43 piazze su tutto il territorio nazionale, indetta per contrastare «le scelte ingiuste e sbagliate del governo». I segretari generali, Maurizio Landini e Pierpaolo Bombardieri concluderanno rispettivamente le manifestazioni di Bologna (corteo ore 9.30, da Porta Lame a Piazza Maggiore) e Napoli (corteo ore 9.30, da Piazza Mancini a Piazza Matteotti). In contemporanea, in alcune città, i comizi saranno conclusi dai dirigenti sindacali delle segreterie nazionali di Cgil e Uil. Corteo a Napoli, le prime parole di Bombardieri «Mi pare che Salvini si sia sprecato in insulti, ci ha detto che siamo degli estremisti, ci ha detto che siamo ridicoli, e quegli insulti sono forse rivolti a queste persone che riempiono 40 piazze in questo splendido Paese, che chiedono soltanto di essere ascoltati, di modificare le scelte che sono state fatte finora». Lo ha detto Pierpaolo Bombardieri a Napoli. «Intanto mi pare - ha aggiunto Bombardieri - che non tutto il governo abbia fatto le stesse valutazioni. Questa è una protesta pacifica, democratica, è strano che un vicepresidente del Consiglio attacchi in questo modo un diritto riconosciuto dalla Costituzione. Noi rispondiamo con queste piazze, rispondiamo con la democrazia, con manifestazioni pacifiche, democratiche, che chiedono cambiamenti.» «La precettazione mette a rischio un diritto costituzionale che e riconosciuto alle persone e viene esercitato attraverso le organizzazioni sindacali. La sensazione e che ci sia un attacco politico sul diritto allo sciopero perche le progettazioni arrivano soltanto quando c'e lo sciopero di Uil e di Cgil. Al netto di questo la risposta migliore e questa che arriva da 50 piazze piene di persone che chiedono in modo democratico e pacifico di avere delle risposte, di fare dei cambiamenti». I numeri della protesta Sono almeno in 30mila presenti in piazza, secondo la stima di Cgil Napoli e Campania. «Non consentiremo che qualcuno disegni per la Campania un futuro senza fabbriche, fatto di emigrazione obbligata, assistenzialismo e diseguaglianze. Il Sud è anche industria, produzione, tecnologia, innovazione, competenze, maestranze. Con 5 miliardi e 300 milioni di euro in meno per il Mezzogiorno, come ci ricorda la Svimez, gli effetti finanziari della manovra saranno devastanti. Questo Governo sta per decidere che tutte le crisi aziendali, per le realtà al di sotto dei 250 dipendenti, saranno scaricate sulle Regioni, lavandosene le mani e scaricando sul territorio la ricerca di soluzioni che solo il Governo deve trovare. Siamo ancora in attesa di soluzioni per Jabil, Dema, IIA, Softlab, Conbipel, Gesco, Beco, Nuroll, TTA, per le lavoratrici e i lavoratori in somministrazione delle Questure e delle Prefetture, per i precari della scuola e i ricercatori e per i tanti che sono senza più ammortizzatori sociali e sostegni al reddito», dice il segretario generale Nicola Ricci, anticipando ai giornalisti il contenuto dell'intervento che terrà a piazza Matteotti al termine del corteo.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Social Issue",
        "Politics"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T11:43:36.627+02:00",
    "updated": "2024-11-29T13:13:20.842+02:00"
}