{
    "thread": {
        "uuid": "d58e1e683f70e4fe498cc2018e2ebcddfbbcc3e9",
        "url": "https://www.lanazione.it/umbria/cronaca/oggi-si-ferma-il-trasporto-f42b747a",
        "site_full": "www.lanazione.it",
        "site": "lanazione.it",
        "site_section": "https://www.lanazione.it/sitemaps/nazione/sitemap_news1.xml",
        "site_categories": [
            "media",
            "top_news_it",
            "top_news"
        ],
        "section_title": "",
        "title": "Oggi si ferma il trasporto pubblico. Ma le fasce orarie sono tutelate",
        "title_full": "Oggi si ferma il trasporto pubblico. Ma le fasce orarie sono tutelate",
        "published": "2024-11-29T05:52:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.lanazione.it/image-service/view/acePublic/alias/contentid/NzNmYTExZDYtYjM5NC00/0/oggi-si-ferma-il-trasporto-pubblico-ma-le-fasce-orarie-sono-tutelate.jpeg?f=16:9&amp;w=1200&amp;h=630",
        "performance_score": 0,
        "domain_rank": 16746,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "d58e1e683f70e4fe498cc2018e2ebcddfbbcc3e9",
    "url": "https://www.lanazione.it/umbria/cronaca/oggi-si-ferma-il-trasporto-f42b747a",
    "ord_in_thread": 0,
    "parent_url": null,
    "author": "La Nazione",
    "published": "2024-11-29T05:52:00.000+02:00",
    "title": "Oggi si ferma il trasporto pubblico. Ma le fasce orarie sono tutelate",
    "text": "PERUGIA – Anche in Umbria i sindacati Filt-Cgil e Uiltrasporti hanno proclamato per oggi uno sciopero di 4 ore dalle ore 9 alle 13. Questi nel dettaglio i servizi che potranno subire disagi. In provincia di Perugia i servizi autobus urbani ed extraurbani, navigazione Lago Trasimeno, minimetrò di Perugia, mobilità alternativa di Spoleto avranno garanzia di effettuazione dei servizi nelle fasce orarie 6-9 e 12-15. Le corse che partono dal capolinea prima dell’orario dello sciopero e raggiungeranno comunque il capolinea di destinazione. Saranno garantiti con il normale orario: biglietterie città di Perugia (piazza Partigiani e Stazione Fs), biglietteria Spoleto Stazione Fs, servizio ascensori e scale mobili di Perugia e Urp Perugia. Il personale impiegatizio e degli impianti fissi, in caso di adesione allo sciopero, si asterrà dal lavoro dalle 9 alle ore 13. I provincia di Terni i servizi autobus urbani ed extraurbani, la funicolare di Orvieto avranno garanzia di effettuazione dei servizi nelle fasce orarie: 6:30-9:30 e 12:30-15:30.Anche qui le corse che partono dal capolinea prima dell’orario dello sciopero raggiungeranno comunque il capolinea di destinazione. Saranno garantiti con il normale orario: biglietterie città di Terni (biglietteria Bus Terminal) e Urp Terni. E anche in questo caso il personale impiegatizio e degli impianti fissi, in caso di adesione allo sciopero, si asterrà dal lavoro dalle ore 9 alle 13. Per i servizi ferroviari la garanzia di effettuazione dei servizi sarà nelle fasce orarie: 5:45-8:45 e 11:45-14:45. ella ex Fcu, nell’ambito del periodo di sciopero sarà garantita l’effettuazione dei servizi con rispetto delle consuete fasce di garanzia: 5:45-8:45 e 11:45-14:45. Nelle già menzionate fasce a causa della diversa modalità di svolgimento del servizio ferroviario (autobus-treno-autobus) non sarà garantita la continuità del servizio.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Social Issue",
        "Politics"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T07:00:46.202+02:00",
    "updated": "2024-11-29T07:00:46.202+02:00"
}