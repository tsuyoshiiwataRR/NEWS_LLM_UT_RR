{
    "thread": {
        "uuid": "5711a07c3f224d83ef7e95a3d1eb85c8757c389e",
        "url": "https://www.affaritaliani.it/milano/sciopero-generale-mobilitazione-nazionale-sindacati.html?ref=ig",
        "site_full": "www.affaritaliani.it",
        "site": "affaritaliani.it",
        "site_section": "https://www.affaritaliani.it/static/rss/rssGadget.aspx?idchannel=87",
        "site_categories": [
            "politics",
            "law_government_and_politics",
            "media",
            "top_news_it",
            "top_news"
        ],
        "section_title": "Affaritaliani.it",
        "title": "Sciopero generale a Milano: la mobilitazione nazionale dei sindacati in tutti i settori",
        "title_full": "Sciopero generale a Milano: la mobilitazione nazionale dei sindacati in tutti i settori",
        "published": "2024-11-29T08:02:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.affaritaliani.it/static/upl2023/scio/sciopero.jpg",
        "performance_score": 0,
        "domain_rank": 16871,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "5711a07c3f224d83ef7e95a3d1eb85c8757c389e",
    "url": "https://www.affaritaliani.it/milano/sciopero-generale-mobilitazione-nazionale-sindacati.html?ref=ig",
    "ord_in_thread": 0,
    "parent_url": null,
    "author": "@Affaritaliani",
    "published": "2024-11-29T08:02:00.000+02:00",
    "title": "Sciopero generale a Milano: la mobilitazione nazionale dei sindacati in tutti i settori",
    "text": "Milano\nSciopero generale a Milano: in 15mila alla mobilitazione nazionale dei sindacati di tutti i settori\nL'agitazione coinvolge tutti i settori pubblici e privati. Lo stop previsto è di otto ore\nSciopero generale a Milano: in 15mila alla mobilitazione nazionale dei sindacati di tutti i settori\nSciopero generale nella giornata di venerdì 29 novembre, in tutti i settori. La mobilitazione nazionale contro la manovra, proclamata da Cgil e Uil, coinvolge i settori pubblici e privati, dalla sanità alla scuola, dalle fabbriche alle poste, passando per giustizia, commercio, ministeri e vigili del fuoco. Per tutti i settori coinvolti, lo stop previsto è di otto ore o per l'intero turno di lavoro.\nI cortei\nSono previsti manifestazioni, comizi e cortei in tutta Italia, con il leader della Cgil Maurizio Landini che scenderà in piazza con i lavoratori a Bologna, e il segretario generale della Uil Pierpaolo Bombardieri che sarà invece a Napoli. A Roma, partirà un corteo da piazza Indipendenza (ore 9.30) a piazza Barberini. Due sono i cortei nel centro di Milano: Cgil e Uil danno appuntamento alle 9.30 in largo 11 Settembre. Da lì il corteo raggiungerà piazza San Babila, dove è previsto il comizio finale. Stessa ora, ma luogo differente per il concentramento di sindacati di base, movimenti sociali, collettivi studenteschi e comitati per il diritto all'abitare, all'istruzione e alla sanità pubblica: si troveranno alle 9.30 in piazza Fontana, dove - preannunciano - \"verrà deposta una corona in ricordo di Licia e Pino Pinelli e sarà realizzato un murale per riaffermare la lotta per la giustizia sociale\". Il corteo sfilerà poi per le vie del centro, fino a raggiungere piazza della Scala. In Toscana è prevista una manifestazione regionale a Firenze: ore 9.30 partenza corteo da piazza Santa Maria Novella, interventi conclusivi in piazza Poggi.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Maurizio Landini",
                "sentiment": "none"
            }
        ],
        "organizations": [
            {
                "name": "Uil Pierpaolo Bombardieri",
                "sentiment": "none"
            },
            {
                "name": "Cgil",
                "sentiment": "none"
            }
        ],
        "locations": [
            {
                "name": "Milano",
                "sentiment": "none"
            },
            {
                "name": "piazza Indipendenza",
                "sentiment": "none"
            },
            {
                "name": "piazza Barberini",
                "sentiment": "none"
            },
            {
                "name": "Bologna",
                "sentiment": "none"
            },
            {
                "name": "Napoli",
                "sentiment": "none"
            },
            {
                "name": "Italia",
                "sentiment": "none"
            },
            {
                "name": "Roma",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T13:30:46.759+02:00",
    "updated": "2024-11-29T13:30:46.759+02:00"
}