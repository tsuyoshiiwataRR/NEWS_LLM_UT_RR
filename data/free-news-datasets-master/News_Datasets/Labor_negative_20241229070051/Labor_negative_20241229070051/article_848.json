{
    "thread": {
        "uuid": "85a8c571d3c43420bfd0af221eab1b122219857a",
        "url": "https://www.padovaoggi.it/attualita/cna-ingaggia-studenti-metalmeccanici-padova-30-novembre-2024.html",
        "site_full": "www.padovaoggi.it",
        "site": "padovaoggi.it",
        "site_section": "https://www.padovaoggi.it//rss/",
        "site_categories": [
            "media",
            "top_news_it",
            "top_news"
        ],
        "section_title": "PadovaOggi",
        "title": "A Padova mancano mille metalmeccanici, Cna prova a frugare tra gli studenti",
        "title_full": "A Padova mancano mille metalmeccanici, Cna prova a frugare tra gli studenti",
        "published": "2024-11-30T14:23:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.padovaoggi.it/~media/horizontal-hi/22050991406902/bernardi-2.jpg",
        "performance_score": 0,
        "domain_rank": 93404,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "85a8c571d3c43420bfd0af221eab1b122219857a",
    "url": "https://www.padovaoggi.it/attualita/cna-ingaggia-studenti-metalmeccanici-padova-30-novembre-2024.html",
    "ord_in_thread": 0,
    "parent_url": null,
    "author": "L.P.",
    "published": "2024-11-30T14:23:00.000+02:00",
    "title": "A Padova mancano mille metalmeccanici, Cna prova a frugare tra gli studenti",
    "text": "[Attualità](/attualita/)\nA Padova mancano mille metalmeccanici, Cna prova a frugare tra gli studenti\nMontagnin: «Nel mondo artigiano le opportunità professionali non mancano e nemmeno la soddisfazione economiche»\nNon solo informatici, ingegneri e tecnici “da tastiera”, a Padova servono anche tanti professionisti della manualità. Secondo lo studio di Cna Padova e Rovigo, elaborato a partire dall’ultima rilevazione Excelsior-Unioncamere, infatti, nella nostra provincia mancano oltre mille metalmeccanici, più di 700 magazzinieri, quasi 400 addetti alle pulizie e 300 conducenti. L’emergenza lavorativa a Padova continua a registrare numeri importanti, con un fabbisogno crescente di manodopera soprattutto in alcuni settori. Tuttavia, come rilevato da Cna Padova, molte di queste figure sono difficili da reperire: per gli operai edili, in particolare, manca all’appello il 90% del personale necessario. Per i metalmeccanici il 65%. Tra le figure più ricercate dalle aziende spiccano anche estetiste, operai specializzati nel settore tessile e dell’abbigliamento (anche a prescindere dalla crisi del settore), addetti all’assemblaggio, informatici e manutentori di attrezzature elettriche ed elettroniche. Per affrontare questa sfida, Cna ha avviato una serie di iniziative volte a sensibilizzare i giovani sulle opportunità di carriera disponibili. Tra queste, gli “Orienteering innovation labs” svoltisi presso l’Ipsia Bernardi, lo scorso 5 novembre.\nIn quell’occasione è stata sperimentata una formula di grande successo: gli “speed date”. In altre parole, i ragazzi hanno avuto l’opportunità di avere un breve colloquio direttamente con le aziende, in ottica di conoscenza reciproca. Incontri analoghi, che hanno seguito lo stesso format, si sono svolti anche presso l’istituto Valle. Altri eventi sono stato dedicati in modo specifico alle scuole medie e hanno coinvolto il VI Istituto Comprensivo \"Bruno Ciari\" e la scuola media \"Don Lorenzo Milani\". I ragazzi, in questo caso, sono andati a conoscere gli imprenditori direttamente in azienda: nel dettaglio gli studenti del Bruno Ciari hanno incontrato Italbontà srl mentre gli allievi della Don Lorenzo Milani sono stati in visita da Unox, Copiello Giovanni, MedicAir. La prossima settimana il tuor attraverso le scuole di Cna farà tappa all’istituto Manfredini di Este (3 dicembre) e successivamente alle scuole medie di Vigonza. «ll reperimento di nuovo personale da inserire in azienda - commenta il presidente di CNA Padova e Rovigo, Luca Montagnin, è una questione sempre più urgente. E anche le Piccole e Medie Imprese, in tutti i settori produttivi, devono moltiplicare le occasioni di incontro con i giovani, gli studenti e le studentesse che si stanno affacciando al mondo del lavoro. Il calo demografico, ormai ben noto, sta riducendo il numero di ragazze e ragazzi che, dopo il diploma, scelgono di avviare un percorso lavorativo. Questo fenomeno rende i giovani lavoratori una risorsa molto contesa tra le imprese, che spesso se li disputano in base a ciò che ciascuna può offrire loro in un determinato momento.\nCon Cna vogliamo dare alle imprese l’opportunità di presentarsi direttamente agli studenti, di incuriosirli e attrarli attraverso modalità interattive e innovative. Ma non solo, vogliamo anche rivolgersi a loro e alle loro famiglie per far presente che nel settore artigiano le opportunità lavorative non mancano e possono offrire percorsi di crescita molto gratificanti, anche dal punto di vista economico».",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Economy, Business and Finance"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": [
            {
                "name": "Padova",
                "sentiment": "none"
            },
            {
                "name": " Cna Padov",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-30T19:10:56.750+02:00",
    "updated": "2024-11-30T19:10:56.750+02:00"
}