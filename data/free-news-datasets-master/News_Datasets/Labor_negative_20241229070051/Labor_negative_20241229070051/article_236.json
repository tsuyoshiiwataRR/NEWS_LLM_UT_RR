{
    "thread": {
        "uuid": "54c3bc78db397fb5b9e758f88c15be7a5862827d",
        "url": "https://www.ilgiornaledivicenza.it/territorio-vicentino/vicenza/sciopero-generale-manifestazione-e-corteo-anche-a-vicenza-1.12511931",
        "site_full": "www.ilgiornaledivicenza.it",
        "site": "ilgiornaledivicenza.it",
        "site_section": "https://ilgiornaledivicenza.it/false",
        "site_categories": [
            "media",
            "top_news_it",
            "top_news"
        ],
        "section_title": "News e Notizie di Vicenza | Il Giornale di Vicenza",
        "title": "Sciopero generale: manifestazione e corteo anche a Vicenza",
        "title_full": "Sciopero generale: manifestazione e corteo anche a Vicenza",
        "published": "2024-11-29T09:57:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://gfx.ilgiornaledivicenza.it/image/contentid/policy:1.12512003:1732873394/image.jpeg?f=16x9&amp;h=450&amp;w=800&amp;$p$f$h$w=e1eae93",
        "performance_score": 0,
        "domain_rank": 74926,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "54c3bc78db397fb5b9e758f88c15be7a5862827d",
    "url": "https://www.ilgiornaledivicenza.it/territorio-vicentino/vicenza/sciopero-generale-manifestazione-e-corteo-anche-a-vicenza-1.12511931",
    "ord_in_thread": 0,
    "parent_url": null,
    "author": "Società Editrice Athesis S.p.A.",
    "published": "2024-11-29T09:57:00.000+02:00",
    "title": "Sciopero generale: manifestazione e corteo anche a Vicenza",
    "text": "Tutta Italia ferma per otto ore. Scatta lo sciopero generale indetto da Cgil e Uil per la giornata di oggi (venerdì 29 novembre), contro la Manovra finanziaria 2025 del governo Meloni. Solo i trasporti, dopo la precettazione del ministro Salvini, sciopereranno per 4 ore.\nI lavoratori incroceranno le braccia per chiedere di cambiare la manovra di bilancio, per ottenere aumenti salariali e pensionistici e per invocare maggiori finanziamenti in ambito pubblico e investimenti nel comparto industriale.\nA Vicenza, dove insieme ai sindacati sono scesi in piazza anche i centri sociali, il corteo dei sindacati, composto da centinaia di persone, è partito da piazza Esedra alle 9:30, per unirsi a studenti e centri sociali all’altezza di piazzale della stazione e proseguire per viale Venezia verso viale Risorgimento.\nVerso le 10.30, una volta arrivati all’incrocio tra viale Risorgimento e viale Margherita, all’altezza delle scalette di Monte Berico, i cortei di FIOM e centri sociali si sono distaccati dalla manifestazione principale all’altezza di borgo Berga per un’azione dimostrativa contro il decreto sicurezza sotto forma di blocco stradale, che ha coinvolto tutte e quattro le corsie per circa 20 minuti, mandando in tilt il traffico del mattino.\nIl resto del corteo, invece, ha proseguito la manifestazione fino a piazza Matteotti, dove i sindacati hanno organizzato una serie di interventi per rivendicare le proprie posizioni.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue",
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T12:36:15.238+02:00",
    "updated": "2024-11-29T12:36:15.238+02:00"
}