{
    "thread": {
        "uuid": "f31c51be70fee170981a6dae2c7e51342a5ff257",
        "url": "https://www.bresciaoggi.it/territorio-bresciano/brescia/sciopero-brescia-tra-disagi-e-proteste-e-la-lotta-dei-lavoratori-1.12511937",
        "site_full": "www.bresciaoggi.it",
        "site": "bresciaoggi.it",
        "site_section": "https://bresciaoggi.it",
        "site_categories": [
            "media",
            "world_soccer",
            "sports"
        ],
        "section_title": " News e Notizie di Brescia | Bresciaoggi",
        "title": "Sciopero, Brescia tra disagi e proteste: \\u00AB\\u00C8 la lotta dei lavoratori\\u00BB",
        "title_full": "Sciopero, Brescia tra disagi e proteste: \\u00AB\\u00C8 la lotta dei lavoratori\\u00BB",
        "published": "2024-11-29T11:08:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.bresciaoggi.it/image/contentid/policy:1.12511958:1732871201/image.jpg?f=16x9&amp;h=450&amp;w=800&amp;$p$f$h$w=7061f55",
        "performance_score": 0,
        "domain_rank": 66787,
        "domain_rank_updated": "2024-11-25T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "f31c51be70fee170981a6dae2c7e51342a5ff257",
    "url": "https://www.bresciaoggi.it/territorio-bresciano/brescia/sciopero-brescia-tra-disagi-e-proteste-e-la-lotta-dei-lavoratori-1.12511937",
    "ord_in_thread": 0,
    "parent_url": null,
    "author": "Società Editrice Athesis S.p.A.",
    "published": "2024-11-29T11:08:00.000+02:00",
    "title": "Sciopero, Brescia tra disagi e proteste: \\u00AB\\u00C8 la lotta dei lavoratori\\u00BB",
    "text": "Oggi si fermano per l'intera giornata tutte le attività del pubblico e del privato. I lavoratori sono chiamati allo sciopero generale da Cgil e Uil contro la legge di bilancio e contro le imprese che non rinnovano i contratti, sui quali altre astensioni sono state effettuate e verranno ripetute in dicembre. Disagi, al di là dei livelli non prevedibili di adesione, non mancheranno in ogni campo della vita della città e della provincia. L'unico settore che vedrà un'astensione a singhiozzo, dopo la precettazione del ministro Matteo Salvini e il respingimento dei ricorso al Tar dei sindacati, è quello dei trasporti, sul quale peseranno comunque grandi incertezze\nIl corteo, che ha preso il via da piazzale Cesare Battisti verso le 9, dopo aver percorso il centro storico (via dei Mille, Garibaldi, X Giornate, corso Zanardelli, via Cardinal Querini) si concluderà in piazza Paolo VI con gli interventi.\nRiviste le tempistiche del blocco, Brescia Trasporti fa sapere che il fermo durerà dalle 9 alle 11.30 e che in questa fascia oraria si potranno verificare disguidi. Arriva e Apam, per i bus extraurbani, hanno previsto fasce di garanzia: per Arriva saranno dalle 6 alle 9 e dalle 11.30 alle 14.30, per Apam dalle 6 alle 9 e dalle 12 alle 15.\nI trasporti\nSono interessati alla protesta autobus e metro mentre i treni sono esclusi e proprio ieri nel tardo pomeriggio è arrivata una nota che comunica come «è revocato lo sciopero che interessava il personale del gestore dell'infrastruttura Ferrovienord. La circolazione dei treni in Lombardia sarà pertanto regolare anche su rete Ferrovienord».\nLe ripercussioni\nRipercussioni si avranno anche nella raccolta dei rifiuti e nella pulizia delle strade, oltre che nell'apertura degli sportelli Tari e degli ecosportelli. Aprica informa che i servizi di raccolta non effettuati nel corso della giornata di oggi verranno recuperati durante il turno successivo o secondo le modalità previste dal contratto di servizio: «Cittadini e attività commerciali sono pertanto invitati a seguire alcune semplici indicazioni: in caso di raccolta domiciliare, si raccomanda di evitare l'esposizione dei rifiuti per preservare il decoro urbano; qualora la raccolta avvenga tramite contenitori stradali, attenzione a conferire i rifiuti solo se i contenitori risultano ancora capienti. Infine, potrebbe non essere garantita l'apertura dei centri di raccolta comunali» scrive l'azienda.\nGli altri disagi\nNelle scuole, anche in caso di mancata adesione totale, in genere l'avviso fa in modo che i genitori nel primo ciclo tengano i figli a casa. Per le superiori si prospetta l'inghippo degli spostamenti e i ragazzi potrebbero partecipare alla manifestazione. Alla Camera di commercio di Brescia sono 117mila le imprese iscritte, i lavoratori superano i 500 mila, ci sono i dipendenti pubblici, i grandi ospedali, anche le cooperative. Una platea che potrebbe essere imponente.\nL'intesa di Cgil e Uil, finita l'alleanza a tre con la Cisl, è sui temi del lavoro e del sociale.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue",
        "Politics",
        "Labor"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Cesare Battisti",
                "sentiment": "none"
            },
            {
                "name": "Matteo Salvini",
                "sentiment": "none"
            },
            {
                "name": "Zanardelli",
                "sentiment": "none"
            },
            {
                "name": "Paolo VI",
                "sentiment": "none"
            },
            {
                "name": "Apam",
                "sentiment": "none"
            }
        ],
        "organizations": [
            {
                "name": "Brescia Trasporti",
                "sentiment": "none"
            },
            {
                "name": "Mille",
                "sentiment": "none"
            },
            {
                "name": "Cgil",
                "sentiment": "none"
            },
            {
                "name": "Tar",
                "sentiment": "none"
            },
            {
                "name": "Uil",
                "sentiment": "none"
            }
        ],
        "locations": [
            {
                "name": "Cardinal Querini",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-29T12:22:09.838+02:00",
    "updated": "2024-11-29T12:22:09.838+02:00"
}