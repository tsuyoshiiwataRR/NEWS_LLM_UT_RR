{
    "thread": {
        "uuid": "87037cf640146169c51316aa984eb2a5b6102662",
        "url": "https://www.repubblica.it/green-and-blue/2023/12/29/news/mediterraneo_coste_rischio_inondazione-421776898/",
        "site_full": "www.repubblica.it",
        "site": "repubblica.it",
        "site_section": "https://laprovinciapavese.gelocal.it",
        "site_categories": [
            "media"
        ],
        "section_title": "\n   La Provincia Pavese\n  ",
        "title": "Rischio inondazioni nel Mediterraneo: l'innalzamento del mare è tre volte maggiore del previsto - la Repubblica",
        "title_full": "Rischio inondazioni nel Mediterraneo: l'innalzamento del mare è tre volte maggiore del previsto - la Repubblica",
        "published": "2023-12-29T14:16:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.repstatic.it/content/contenthub/img/2023/12/29/140907176-b5d87315-06f6-4bbe-92b7-1b85f3074553.jpg",
        "performance_score": 0,
        "domain_rank": 998,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 14,
                "comments": 1,
                "shares": 10
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "87037cf640146169c51316aa984eb2a5b6102662",
    "url": "https://www.repubblica.it/green-and-blue/2023/12/29/news/mediterraneo_coste_rischio_inondazione-421776898/",
    "ord_in_thread": 0,
    "parent_url": null,
    "author": "di Cristina Nadotti",
    "published": "2023-12-29T14:16:00.000+02:00",
    "title": "Rischio inondazioni nel Mediterraneo: l'innalzamento del mare è tre volte maggiore del previsto - la Repubblica",
    "text": "Il Mediterraneo si conferma una delle aree dove gli effetti del cambio climatico sono più estremi e più rapidi con conseguenze drammatiche per le coste e gli ecosistemi marini. Secondo uno studio , realizzato da ricercatori italiani dell'Istituto Nazionale di Geofisica e Vulcanologia , dalle sedi di Bologna e Roma, e dell'Università olandese di Radboud , in alcune zone del Mediterraneo il livello del mare sta salendo a velocità tripla rispetto alle stime fatte finora . Le proiezioni realizzate dai ricercatori italiani fanno prevedere che come conseguenza di tale innalzamento oltre 38.500 chilometri quadrati di coste saranno presto a rischio inondazione .\nLe misurazioni dei mareografi (cioè gli strumenti che registrano le variazioni del livello del mare e ne stabiliscono il valore medio in un determinato luogo n.d.r ,) e i dati dell'altimetria radar satellitare mostrano che il livello medio globale del mare (GMSL) negli ultimi due secoli sta aumentando a ritmi più rapidi rispetto agli ultimi millenni a causa del riscaldamento globale, scrivono i ricercatori nell'introduzione. A complicare la situazione del nostro mare, però, c'è anche \"l'azione combinata delle variazioni della Terra solida e dell'oceanografia\" guidate da processi geofisici e climatici .\n\"La subsidenza, cioè il lento movimento verso il basso del suolo dovuto a cause naturali o antropiche, ha un ruolo cruciale nell'accelerare l'aumento del livello del mare lungo le coste, innescato dal riscaldamento globale a partire dal 1880\", osserva Marco Anzidei , dell'Ingv, autore dello studio con Antonio Vecchio ed Enrico Serpelloni . \"Le nostre analisi mostrano che, proprio a causa della subsidenza, in alcune zone del Mediterraneo il livello del mare sta aumentando a una velocità quasi tripla rispetto alle zone stabili \", aggiunge Vecchio dell'Università di Radboud, primo autore della ricerca.\nLa letteratura scientifica sugli effetti del cambio climatico da tempo sottolinea come siano molteplici le variabili che possono rendere una zona più vulnerabile rispetto a un'altra . In questo caso, i ricercatori sottolineano come \"la regione mediterranea sia il risultato dell'evoluzione della convergenza tra le placche africana ed euroasiatica attraverso un confine est-ovest attivo fin dal tardo Cretaceo. Queste placche si stanno ancora scontrando a una velocità di pochi millimetri all'anno e la sismicità della regione è caratterizzata da fasce sismiche ben definite\". In sintesi: insieme all'innalzamento del mare dovuto al cambio climatico, in questo complesso quadro tettonico, i processi geologici e geodinamici stanno causando continue ed episodiche deformazioni della crosta terrestre legate ai terremoti, che interessano anche le aree costiere .\nAll'interno della complessa situazione mediterranea l'Italia è seconda soltanto all'Egitto in quanto a esposizione a fattori di rischio . Nello studio si legge infatti che \"è possibile identificare le zone costiere del Mediterraneo più esposte alle inondazioni nei prossimi decenni. Queste corrispondono ad aree poco elevate , dove l'esposizione alle inondazioni aumenta quanto più bassa è la loro elevazione sul livello medio del mare\" e che \"molte di queste aree sono interessate da subsidenza del terreno, erosione costiera e pressione antropica che accelerano il processo di inondazione, esponendole a un crescente rischio costiero nei prossimi decenni , compresi i siti del patrimonio culturale\".\nTali siti più esposti sono quelli di Egitto (12.879 km 2 ), Italia (10.060 km 2 ) e Francia (3.681 km 2 ). \"In questi Paesi, i delta fluviali del Nilo (Egitto, circa 12.879 km 2 ), del Po (Italia, circa 4.000 km 2 ) e del Rodano (Francia, circa 2.000 km 2 ), che stanno subendo elevati tassi di subsidenza del terreno, a causa di processi naturali (compattazione del suolo) e antropici (sfruttamento dei fluidi sotterranei) sono così ad alto rischio di inondazioni nel 2050-2100-2150\" I ricercatori sottolineano poi una cosa importante: \"Vale la pena notare che la maggior parte della popolazione che vive lungo le coste del Mediterraneo non è a conoscenza dell'innalzamento del livello del mare , della subsidenza del suolo e dei relativi rischi costieri che hanno un impatto sull'ambiente, sulle infrastrutture costiere e sulle attività umane\".\nPer l'Italia, le coste più a rischio sono quelle di Friuli Venezia-Giulia, Veneto, Emilia-Romagna e Puglia settentrionale per il versante adriatico, insieme a quelle di Toscana, Lazio e in parte della Sardegna per quello tirrenico. Nella ricerca, osserva Serpelloni , sono stati utilizzati i dati dei sistemi di navigazione satellitare, che permettono di calcolare in maniera estremamente precisa le velocità di spostamento verticale del suolo. Alla luce di questi dati, i tre ricercatori hanno ricalcolato le attuali proiezioni fino al 2150 in 265 zone del Mediterraneo. \"Nelle aree risultate più a rischio ci saranno maggiori impatti sull'ambiente, sulle attività umane e sulle infrastrutture\", dice Anzidei: \"È quindi necessario - conclude - intraprendere azioni concrete a sostegno delle popolazioni costiere \".\nArgomenti clima news mediterraneo",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Environment",
        "Weather"
    ],
    "external_links": [
        "http://www.repstatic.it/cless/main/nazionale/2020-v1/include/detail/paywall.html",
        "https://iopscience.iop.org/article/10.1088/1748-9326/ad127e",
        "http://www.repstatic.it/cless/common/box/outbrain/2022-v1/include/short.html",
        "http://repstatic.it/cless/common/box/outbrain/2022-v1/include/short.html",
        "https://www.iopscience.iop.org/article/10.1088/1748-9326/ad127e",
        "http://repstatic.it/cless/main/nazionale/2020-v1/include/detail/paywall.html"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T15:53:43.914+02:00",
    "updated": "2024-01-05T16:43:23.251+02:00"
}