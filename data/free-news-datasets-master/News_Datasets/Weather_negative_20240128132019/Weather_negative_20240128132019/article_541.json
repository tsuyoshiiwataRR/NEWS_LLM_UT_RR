{
    "thread": {
        "uuid": "71a257e1fd3674b14c37053f7fa64f178f8b4979",
        "url": "https://www.leggo.it/esteri/news/passaggio_collega_lavoro_incubo_oggi_29_12_2023-7841718.html",
        "site_full": "www.leggo.it",
        "site": "leggo.it",
        "site_section": "https://leggo.it:443/esteri/",
        "site_categories": [
            "media"
        ],
        "section_title": "ESTERI - Leggo.it",
        "title": "​«Ho accettato un passaggio a casa da un collega. È stato un incubo, mai più. Tornerò a piedi anche con pioggia e neve»",
        "title_full": "​«Ho accettato un passaggio a casa da un collega. È stato un incubo, mai più. Tornerò a piedi anche con pioggia e neve»",
        "published": "2023-12-29T12:45:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://statics.cedscdn.it/photos/MED_HIGH/17/18/7841718_29093502_passaggio_collega_lavoro_incubo_oggi_29_12_2023.jpg",
        "performance_score": 0,
        "domain_rank": 29389,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "71a257e1fd3674b14c37053f7fa64f178f8b4979",
    "url": "https://www.leggo.it/esteri/news/passaggio_collega_lavoro_incubo_oggi_29_12_2023-7841718.html",
    "ord_in_thread": 0,
    "parent_url": null,
    "author": "Hylia Rossi",
    "published": "2023-12-29T12:45:00.000+02:00",
    "title": "​«Ho accettato un passaggio a casa da un collega. È stato un incubo, mai più. Tornerò a piedi anche con pioggia e neve»",
    "text": "«Lasciate che vi spieghi perché non accetto più di salire in macchina con altre persone», dichiara Bela Delgado, per poi lanciarsi nella storia da incubo che lo ha traumatizzato. Tutto è iniziato con un gesto apparentemente gentile di un giovane collega di lavoro con cui andava piuttosto d'accordo e che, alla fine del turno, ha proposto di riaccompagnarlo a casa in auto.\nIn effetti, salire in macchina con qualcuno che si conosce poco o con cui non si ha un rapporto particolarmente stretto è sempre un rischio: non sappiamo come quella persona potrebbe guidare e a seconda del grado di intimità della relazione risulta più o meno difficile far presente che si ha paura e che, magari, si preferirebbe scendere.\nIn questo caso, tuttavia, non si tratta solo di superare i limiti di velocità o non prestare attenzione alla strada: il tragitto di Bela è stato costellato da rivelazioni e avvenimenti sempre più spaventosi.\n@belatown ♬ original sound - Bela Delgado Non è proprio come sembra «Sembrava un tipo apposto, un normale ragazzo di 16 anni, abbastanza alto, magro e coi capelli biondi», dice Belamin una clip di poco più di 3 minuti pubblicata sul suo account di TikTok. «Di solito non accetto i passaggi», specifica poi, «Ma fuori pioveva tantissimo e non avevo proprio voglia di camminare fino alla fermata dell'autobus quindi mi sono detto \"Ma sì, dai, cosa vuoi che accada?\"».\nLe ultime parole famose: quello che inizia come un normale tragitto in macchina, si trasforma in una vera e propria serie di sfortunati eventi... e rivelazioni. Mentre i due chiacchierano tranquillamente del più e del meno, Bela commenta il fatto che a vent'anni dovrebbe decisamente prendere la patente, e l'altro risponde: «Ti capisco, nemmeno io ce l'ho».\nA quel punto Bela inizia a preoccuparsi e chiede spiegazioni, ma il 16enne gli dice che sa guidare, non c'è nulla di cui preoccuparsi: «Io in realtà preoccupato lo ero. Mi giro un attimo a guardare fuori dal finestrino e quando mi rigiro vedo che lui sta fumando qualcosa e sembra una sigaretta elettronica, quelle per svapare. Poi gli chiedo una cosa del tipo \"Quindi fumi?\" e lui mi risponde \"Sì, ma è solo erba con un po' di Fentanyl\"».\nDroga, gang e amici Bela sta per entrare nel panico e non sa come uscire dalla situazione: «In quel momento svolta all'improvviso e quasi si schianta, prima di tornare sulla strada. Io sono sotto choc e lui continua a parlare e dice \"Scusa, scusa, pensavo di aver visto qualcuno, un tipo di un'altra gang con cui ho litigato\"». Il ventenne, basito, chiede cosa intenda per \"un'altra\" gang e l'altro sembra ancor più confuso di lui quando risponde: «Vivi in questo quartiere e non sei mai stato in una gang? Come pensi abbia ottenuto questa macchina?».\nCon l'unico desiderio di riuscire a tornare a casa, Bela decide di starsene tranquillo e sperare che non succeda altro durante il tragitto, evitando di fare conversazione. Tuttavia, il suo desiderio viene infranto poco dopo quando il 16enne, scusandosi, lo informa che deve passare a prendere degli amici e ci metterà solo un secondo. Quando salgono in macchina due adulti, alti e piuttosto muscolosi, con delle bustine contenenti polvere bianca, Bela non sa davvero più cosa pensare.\nI due cominciano a chiedere chi sia e cosa ci faccia in auto ma fortunatamente i loro sospetti sembrano scomparire poco dopo. Quando Bela è finalmente nei pressi di casa, decide di farsi lasciare a un centinaio di metri di distanza, a un cancello che non è proprio il suo. Dopo essere sceso dall'auto, il 16enne si avvicina al finestrino, lo guarda e gli fa: «Hey, tutto bene? Dovremmo vederci più spesso fuori da lavoro»\nBela ha annuito ma ha pensato: «Mai più. Non accetto passaggi, anche se piove o nevica».",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Human Interest"
    ],
    "external_links": [
        "https://www.tiktok.com/@belatown?refer=embed",
        "https://www.tiktok.com/music/original-sound-7317085647977204510?refer=embed",
        "https://www.tiktok.com/@belatown/video/7317084420035431711",
        "https://www.tiktok.com/@belatown",
        "https://www.tiktok.com/music/original-sound-7317085647977204510",
        "https://tiktok.com/music/original-sound-7317085647977204510?refer=embed",
        "https://tiktok.com/@belatown?refer=embed",
        "https://tiktok.com/@belatown/video/7317084420035431711"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T12:47:45.798+02:00",
    "updated": "2023-12-29T12:47:45.798+02:00"
}