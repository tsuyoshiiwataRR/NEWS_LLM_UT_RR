{
    "thread": {
        "uuid": "91f3be8fd608c45e0579330cc8f30133e2a92702",
        "url": "https://www.ilgiorno.it/lodi/cronaca/pesano-guerre-e-rincari-viaggi-di-capodanno-alla-ricerca-del-caldo-prenotazioni-in-picchiata-7869a7d8",
        "site_full": "www.ilgiorno.it",
        "site": "ilgiorno.it",
        "site_section": "https://www.ilgiorno.it/cronaca",
        "site_categories": [
            "media"
        ],
        "section_title": "Cronaca Lombardia: le ultime notizie",
        "title": "Pesano guerre e rincari. Viaggi di Capodanno alla ricerca del caldo. Prenotazioni in picchiata",
        "title_full": "Pesano guerre e rincari. Viaggi di Capodanno alla ricerca del caldo. Prenotazioni in picchiata",
        "published": "2023-12-29T06:26:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ilgiorno.it/og/ilgiorno.jpg",
        "performance_score": 0,
        "domain_rank": 20323,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "91f3be8fd608c45e0579330cc8f30133e2a92702",
    "url": "https://www.ilgiorno.it/lodi/cronaca/pesano-guerre-e-rincari-viaggi-di-capodanno-alla-ricerca-del-caldo-prenotazioni-in-picchiata-7869a7d8",
    "ord_in_thread": 0,
    "parent_url": null,
    "author": "Il Giorno",
    "published": "2023-12-29T06:26:00.000+02:00",
    "title": "Pesano guerre e rincari. Viaggi di Capodanno alla ricerca del caldo. Prenotazioni in picchiata",
    "text": "Costi ormai diventati proibitivi in alta stagione e costi dei voli particolarmente rincarati. Da qui ne deriva un calo delle prenotazioni nei periodi di Natale e Capodanno. Questa la testimonianza che emerge dagli operatori delle agenzie viaggi di Lodi. Gli addetti ai lavori riferiscono anche come, dopo la pandemia da Covid, si è registrato un sensibile aumento dei prezzi di viaggio, a volte addirittura \"ingiustificati\". \"Ci sono – afferma Ernestina Abbà, dell’agenzia Ravenala Viaggi, in corso Archinti – molte meno prenotazioni rispetto al periodo festivo dell’anno scorso, si fanno anche meno giorni di vacanze, visto che anche i prezzi degli hotel non sono bassi. Normalmente in questo periodo si cerca di raggiungere mete al caldo, ma per varie motivazioni, come ad esempio la guerra in Medio Oriente e la situazione geopolitica, luoghi come l’Egitto non vengono più richiesti. Per i voli credo che per un bel po’ prezzi come quelli precedenti al 2020 non li vedremo più: tratte a 18 euro erano prezzi “finti”, ciò non giustifica però neppure aumenti di 10 volte. Ed è così anche per chi si rivolge a noi che, in qualità di operatori di viaggio, possiamo beneficiare di qualche sconto particolare con i voli. Questo oggi comunque non basta\". \"È aumentato d’altro canto – aggiunge – l’interesse per i posti freddi, come l’Islanda con i viaggi per cercare di vedere l’aurora. E visto che la vita in questi Paesi è più costosa si sceglie di diminuire i giorni di permanenza. Molte persone venute da noi nelle ultime settimane hanno così preferito prenotate viaggi fuori stagione, magari nel periodo di inizio scuola o direttamente a febbraio\".\nMarco Piccenoni da Bluvacanze, tour operator in corso Roma, concorda su come \"le vacanze invernali siano diventate qualcosa che non ci si può più permettere\". \"Noi – spiega – rispetto all’anno scorso notiamo solo un leggero calo. Quello che sta cambiando molto è l’abitudine di fare viaggi diversi, non c’è più il vincolo della settimana o dei 14 giorni, anzi questo periodo così lungo non lo fa più quasi nessuno. Oggi si cercano 4 o 5, notti a seconda delle esigenze. Per le mete con noi c’è stato un interesse per il caldo soprattutto dell’Oriente, come le Maldive che vanno sempre, ma anche la Thailandia riscuote interesse\".",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Economy, Business and Finance",
        "Social Issue"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T07:41:04.144+02:00",
    "updated": "2023-12-29T07:41:04.144+02:00"
}