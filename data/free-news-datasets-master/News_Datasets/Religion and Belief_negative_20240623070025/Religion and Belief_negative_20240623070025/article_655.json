{
    "thread": {
        "uuid": "b159c3e4caa311fa4964313bc71e51052f33243d",
        "url": "https://www.lasicilia.it/notizie/rubati-oggetti-sacri-nella-chiesa-regina-pacis-di-giarre-profanato-anche-il-tabernacolo-2151267",
        "site_full": "www.lasicilia.it",
        "site": "lasicilia.it",
        "site_section": "https://lasicilia.it/feed",
        "site_categories": [
            "media",
            "top_news"
        ],
        "section_title": "La Sicilia",
        "title": "Rubati oggetti sacri nella chiesa Regina Pacis di Giarre: profanato anche il tabernacolo",
        "title_full": "Rubati oggetti sacri nella chiesa Regina Pacis di Giarre: profanato anche il tabernacolo",
        "published": "2024-05-25T13:33:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.lasicilia.it/wp-content/uploads/2024/05/708c762b4c1e8bbf4d3eed9fef808ce7.jpg?quality=75",
        "performance_score": 0,
        "domain_rank": 68065,
        "domain_rank_updated": "2024-05-21T13:07:58.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "b159c3e4caa311fa4964313bc71e51052f33243d",
    "url": "https://www.lasicilia.it/notizie/rubati-oggetti-sacri-nella-chiesa-regina-pacis-di-giarre-profanato-anche-il-tabernacolo-2151267",
    "ord_in_thread": 0,
    "parent_url": null,
    "author": "Carmela Marino",
    "published": "2024-05-25T13:33:00.000+03:00",
    "title": "Rubati oggetti sacri nella chiesa Regina Pacis di Giarre: profanato anche il tabernacolo",
    "text": "Nel Catanese\nRubati oggetti sacri nella chiesa Regina Pacis di Giarre: profanato anche il tabernacolo\nIl valore della refurtiva ammonta a circa 5mila euro\nFurto ai danni della chiesa Regina Pacis di Giarre, nel Catanese. I ladri si sono intrufolati nella notte all’interno del luogo sacro e hanno rubato una serie di oggetti religiosi il cui valore complessivo ammonta a oltre 5000 euro. A fare l’amara scoperta stamani è stato Salvo Mancuso, consigliere parrocchiale, che ha aperto le porte e ha trovato i locali sottosopra. Profanato anche il tabernacolo, contenente le ostie consacrate. Tra gli oggetti trafugati ci sarebbero paramenti, calici, pissidi, ampolline, l’aspersorio, altri oggetti in ottone e argento e una cassa bluetooth. Sul posto i carabinieri per un sopralluogo e i rilievi e per acquisire le immagini delle telecamere della zona. Avvisati anche padre Taddeo Ambet, parroco della chiesa, in questo momento fuori sede, e il vescovo di Acireale.\nL’episodio ha creato sconcerto in tutta la comunità parrocchiale. Rammarico per il grave episodio è stato espresso dal presidente del Consiglio comunale, Giovanni Barbagallo. “Rubare in una chiesa è un atto vile e vergognoso – commenta – Subire un furto è sempre odioso ma lo diventa ancor di più quando questo viene commesso a danno di una parrocchia privata di paramenti e oggettistica sacra spesso donata dai fedeli stessi. Esprimo profonda vicinanza e solidarietà nei confronti dei padri bocconisti e di tutta la comunità parrocchiale di Regina Pacis. L’augurio – conclude il presidente del Consiglio – è che le forze dell’ordine, sempre presenti e attive sul territorio, riescano a rintracciare e ad assicurare alla giustizia i responsabili”.COPYRIGHT LASICILIA.IT © RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Religion and Belief",
        "Crime, Law and Justice"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-05-25T14:44:12.874+03:00",
    "updated": "2024-05-25T14:44:12.874+03:00"
}