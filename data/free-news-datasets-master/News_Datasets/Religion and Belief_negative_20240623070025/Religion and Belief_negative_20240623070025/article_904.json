{
    "thread": {
        "uuid": "71eac9ed2dfecd94006511fdc73cc3b3d9d14e62",
        "url": "https://www.larena.it/territorio-veronese/citta/keybox-verona-1.10718317",
        "site_full": "www.larena.it",
        "site": "larena.it",
        "site_section": "http://www.larena.it/cmlink/sport-altri-1.2691630",
        "site_categories": [
            "media",
            "top_news"
        ],
        "section_title": "",
        "title": "Si diffondono le keybox anche a Verona: cosa sono e perché fanno discutere",
        "title_full": "Si diffondono le keybox anche a Verona: cosa sono e perché fanno discutere",
        "published": "2024-05-26T04:56:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://gfx.larena.it/image/policy:1.10718336:1716663589/image.jpg?f=16x9&amp;h=450&amp;w=800&amp;$p$f$h$w=7061f55",
        "performance_score": 0,
        "domain_rank": 83089,
        "domain_rank_updated": "2024-05-21T13:08:01.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "71eac9ed2dfecd94006511fdc73cc3b3d9d14e62",
    "url": "https://www.larena.it/territorio-veronese/citta/keybox-verona-1.10718317",
    "ord_in_thread": 0,
    "parent_url": null,
    "author": "Società Athesis S.p.A.",
    "published": "2024-05-26T04:56:00.000+03:00",
    "title": "Si diffondono le keybox anche a Verona: cosa sono e perché fanno discutere",
    "text": "Un codice suggerito al telefono o sbloccato direttamente da remoto e il forziere si apre, dando accesso a camere ed appartamenti del centro e dei quartieri a ridosso dell’ansa dell’Adige. Anche in città, sono sempre di più le locazioni turistiche che si appoggiano alle keybox: piccole scatoline di sicurezza che contengono le chiavi degli appartamenti ad uso turistico.\nIl fenomeno delle keybox\nSe in altre città il fenomeno sta facendo storcere il naso ad amministratori e residenti, in riva all’Adige la questione almeno fino ad ora sembra però essere passata inosservata, complice il fatto che si tratta per lo più di piccoli rettangoli affissi sulle facciate dei palazzi.\nEd è invece molto poco diffusa, anche se presente, l’abitudine di assicurare queste keybox anche su spazi pubblici, plateatici, pali e ringhiere. Accade così, invece, a Milano dove le scatoline si trovano affisse un po’ dappertutto, anche sugli arredi pubblici dalle ringhiere sui Navigli a Porta Garibaldi. Una situazione che il presidente della commissione sicurezza e coesione sociale del Comune lombardo punta ad arginare perché, sostiene, «rea di impattare sul decoro urbano». In altre città, c’è chi ha già preso misure in tal senso: a Parigi e in altre città francesi sono vietate, a New York il rischio è di incorrere in multe e sanzioni e a Venezia la Soprintendenza ne chiede la messa al bando.\nAd oggi, a Verona nulla di tutto ciò, anche se le keybox sono diffuse e molto utilizzate dai locatori turistici. A ben osservare, infatti, in centro si vedono. Ce ne sono parecchie concentrate, ad esempio, in appena due civici in via Cattaneo a pochi passi dalla Bra. Le cassettine sono state affisse sulla facciata dei palazzi, accanto ai portoni o ai campanelli. Analoga immagine in via Oberdan, dove la chiave in questione è una card, una chiave elettrica, e anche in via San Nicolò: qui le keybox trovano posto su una griglia di fronte al palazzo con le locazioni turistiche.\nA Verona, però, stanno diventando ancor più diffuse le tastiere con codice numerico per sbloccare le porte direttamente da remoto, da cellulare.\nLeggi anche\n[Protesta in tonaca contro la ztl h24: «Il centro diventa un cimitero». Ma c'è chi si dissocia: «Strumentalizzati»]\nCosa dicono i locatori turistici\n«Di certo non è una scatoletta che impatta o mette in discussione il degrado urbano», tiene a sottolineare Edoardo Nestori, presidente dell’associazione Locatori turistici del Veneto. «Sono sistemi utilizzati specialmente all’arrivo perché non è obbligatoria la presenza dell’host. Ne abbiamo in centro storico, talvolta nemmeno affisse ai palazzi ma nei dintorni. È comprensibile che chi si trova a gestire molte locazioni turistiche e non ha uno staff per i check in utilizzi questi strumenti. Le versioni più moderne sono tastiere numeriche che, digitato il codice, aprono il portone», analizza Stefano Napolitano, locatore turistico e consigliere della prima circoscrizione.\n«È una sorta di cassetta di sicurezza, tra l’altro posizionata appena fuori la porta e in un posto che non sia invasivo e ovviamente previa autorizzazione del condominio. Non viene utilizzata sempre, ma in caso di arrivi di notte è molto utile», analizza Marco Massari che in centro storico gestisce circa 25 appartamenti ad affitto breve–turistico.\n«A livello di controllo, il tastierino apriporta con la possibilità di cambiare il codice da remoto è il migliore di tutti: si può modificare il pin a ogni ingresso mentre il mazzo di chiavi, potenzialmente, potrebbe essere doppiato. Non è mai accaduto, ma il rischio c’è», aggiunge Massari. E sul fronte sicurezza su chi effettivamente entra in casa? «Codice porta o accesso alla keybox vengono comunque rilasciati dopo procedure di sicurezza online molto dettagliate con registrazione dei documenti e la verifica che chi entra sia effettivamente chi è registrato», conclude Massari.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Religion and Belief"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-05-26T06:48:26.923+03:00",
    "updated": "2024-05-26T06:48:26.923+03:00"
}