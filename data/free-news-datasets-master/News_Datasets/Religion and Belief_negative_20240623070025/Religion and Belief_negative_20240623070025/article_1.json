{
    "thread": {
        "uuid": "8d2a555cda2e17488cc959e03f9dd4be7f152ffc",
        "url": "https://blog.ilgiornale.it/giannoni/2024/05/23/preghiera-dellimam-nelluniversita-degli-accampati-anticlericali-e-il-ministro-batte-un-colpo",
        "site_full": "blog.ilgiornale.it",
        "site": "ilgiornale.it",
        "site_section": "http://www.ilgiornale.it",
        "site_categories": [
            "top_news"
        ],
        "section_title": "ilGiornale.it - Ultime notizie su attualit&#xE0;, politica ed economia",
        "title": "Preghiera dell’imam nell’università degli accampati anticlericali. E il ministro batte un colpo – il blog di Alberto Giannoni",
        "title_full": "Preghiera dell’imam nell’università degli accampati anticlericali. E il ministro batte un colpo – il blog di Alberto Giannoni",
        "published": "2024-05-23T03:00:00.000+03:00",
        "replies_count": 1,
        "participants_count": 2,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 7264,
        "domain_rank_updated": "2024-05-21T13:07:53.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "8d2a555cda2e17488cc959e03f9dd4be7f152ffc",
    "url": "https://blog.ilgiornale.it/giannoni/2024/05/23/preghiera-dellimam-nelluniversita-degli-accampati-anticlericali-e-il-ministro-batte-un-colpo",
    "ord_in_thread": 0,
    "parent_url": null,
    "author": "Alberto Giannoni",
    "published": "2024-05-23T03:00:00.000+03:00",
    "title": "Preghiera dell’imam nell’università degli accampati anticlericali. E il ministro batte un colpo – il blog di Alberto Giannoni",
    "text": "Preghiera dell’imam nell’università degli accampati anticlericali. E il ministro batte un colpo Ci mancava solo la preghiera islamica in Università. E sono intervenuti ministro e rettore di Torino dopo il caso del sermone musulmano tenuto venerdì scorso, a Palazzo Nuovo, sede delle facoltà umanistiche, da Brahim Baya, esponente della comunità musulmana locale e imam di via Chivasso. Università e ministro sono intervenuti per «condannare» l’inedita novità di un’università, tempio del sapere laico, trasformata in una sorta di moschea, in cui una figura religiosa islamica – ed è immaginabile che a un uomo di Chiesa gli studenti di sinistra non lo avrebbero mai consentito – ha parlato per mezz’ora di fede, di guerra e di Medio oriente, scagliandosi contro Israele, dipinto come «entità genocida» e colonizzatrice, contro la quale ha oltretutto evocato anche una forma di «jihad», vale a dire «uno sforzo per difendere vita, diritti e vera pace». Il Giornale ne ha parlato tre giorni fa, quindi – spiega in una nota l’Università di Torino – la ministra dell’Università e della Ricerca Anna Maria Bernini ha contattato telefonicamente il rettore. Durante la conversazione telefonica, il rettore ha precisato che «il fatto è avvenuto in situazione di occupazione da parte di studenti, i quali impediscono da giorni l’accesso a docenti e personale universitario; quindi sotto la piena responsabilità degli occupanti». Il rettore e la ministra – conclude la nota – hanno quindi condiviso un sentimento di piena condanna sull’accaduto». Il caso suscita particolare impressione se si pensa che gli studenti ebrei – negli atenei – cominciano ad aver paura. L’intervento di ministro e rettore di Torino è stato sollecitato anche dalla protesta di alcuni professori. E ieri ha detto la sua anche l’assessore al Diritto universitario della Regione Piemonte Elena Chiorino: «Un episodio intollerabile, vergognoso, – ha detto – che merita una condanna ferma e dura. Si tratta di una totale mancanza di rispetto verso le vittime della violenza del fanatismo islamico ed è ancor più grave che tutto questo sia accaduto di fronte a studenti all’interno dell’Università». Ma l’imam non si è mostrato affatto preoccupato delle reazioni, «Venerdì – riporta il Corriere Torino – vogliamo organizzare la preghiera al Politecnico».",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Education",
        "Politics",
        "Religion and Belief"
    ],
    "webz_reporter": false,
    "external_links": [
        "https://twitter.com/share",
        "https://www.twitter.com/share"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-05-24T00:01:31.452+03:00",
    "updated": "2024-05-31T00:21:25.533+03:00"
}