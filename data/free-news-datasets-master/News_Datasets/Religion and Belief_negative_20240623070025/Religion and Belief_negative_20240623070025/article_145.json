{
    "thread": {
        "uuid": "64bf64ec66253819e179df1039b4df93560ac11a",
        "url": "https://www.affaritaliani.it/cronache/l-imam-di-torino-all-universita-attacchi-a-israele-scoppia-la-polemica-919530.html",
        "site_full": "www.affaritaliani.it",
        "site": "affaritaliani.it",
        "site_section": "https://www.affaritaliani.it/static/rss/sezioniDIN.aspx?idchannel=4",
        "site_categories": [
            "politics",
            "law_government_and_politics",
            "media",
            "top_news"
        ],
        "section_title": "Affaritaliani.it - Cronache",
        "title": "L’imam di Torino all’università: attacchi a Israele. Scoppia la polemica",
        "title_full": "L’imam di Torino all’università: attacchi a Israele. Scoppia la polemica",
        "published": "2024-05-24T09:22:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.affaritaliani.it/static/upl2024/what/whatsapp-image-2024-05-24-at-09-30-10--1-.jpeg",
        "performance_score": 0,
        "domain_rank": 17385,
        "domain_rank_updated": "2024-05-21T13:07:53.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "64bf64ec66253819e179df1039b4df93560ac11a",
    "url": "https://www.affaritaliani.it/cronache/l-imam-di-torino-all-universita-attacchi-a-israele-scoppia-la-polemica-919530.html",
    "ord_in_thread": 0,
    "parent_url": null,
    "author": "@Affaritaliani",
    "published": "2024-05-24T09:22:00.000+03:00",
    "title": "L’imam di Torino all’università: attacchi a Israele. Scoppia la polemica",
    "text": "L’imam di Torino all’università: attacchi a Israele. Scoppia la polemica L'invito all'imam da parte degli studenti occupanti. Protesta della ministra Bernini [Iscriviti al nostro canale WhatsApp](https://whatsapp.com/channel/0029VaF3B579Gv7bxiToV50A) Imam in ateneo Torino occupato, condanna Bernini e rettore Polemiche a Torino per le preghiere e l'infuocato sermone pronunciati venerdì scorso dall'imam (capo della Comunità islamica) Brahim Baya a Palazzo Nuovo, una delle sedi dell’università occupate da una decina di giorni nell'ambito dell''intifada studentesca'. L'ateneo torinese ha reso noto in un comunicato che la ministra dell’Università e della Ricerca, Anna Maria Bernini, ha telefonato al rettore, Stefano Geuna, il quale ha spiegato che \"il fatto è avvenuto in situazione di occupazione da parte di studenti\" e \"quindi sotto la piena responsabilità degli occupanti\". \"Per parte sua\", aggiunge la nota, \"l'Universita' di Torino ribadisce fermamente il carattere di laicita' dell'istituzione universitaria. Il rettore e il ministro hanno quindi condiviso un sentimento di piena condanna sull'accaduto\". La preghiera dell'imam, documentata in un video intitolato 'Cosa ci insegna la Palestina', si e' svolta nell'androne del palazzo davanti a una trentina di studenti e fedeli, diversi dei quali di origine straniera. Diversi professori hanno condannato l'episodio come un \"inno alla Jihad\". L'imam, molto attivo in 'Torino per Gaza' e responsabile della moschea Taiba di Via Chivasso, nel suo sermone ha parlato dei \"nuovi sionisti sono arrivati per prendersi\" la Palestina e \"per insediarsi in un colonialismo piu' becero, piu' criminale che possa esistere\" e plaude al \"Jihad nel piu' alto senso di questo termine, come sforzo per difendere i propri diritti, come sforzo per difendere la vita umana, come sforzo per difendere la pace. La vera pace\". GUARDA QUI L'INTERVENTO DELL'IMAM La preghiera islamica e il sermone dell’imam che inneggia alla jihad palestinese nella sede delle facoltà umanistiche dell’Università di Torino, durante l’occupazione. È tutto normale?— Marco Fattorini (@MarcoFattorini) [pic.twitter.com/vR7ICPosFR] [May 23, 2024] [LEGGI ANCHE: Israele come Hamas, equiparazione inaccettabile? No, basta con le scuse](/esteri/israele-come-hamas-equiparazione-inaccettabile-no-basta-con-le-scuse-919290.html) IL RETTORE DI TORINO, \"IMAM IN FACOLTA'? CHI OCCUPA FA ENTRARE E INTERVENIRE CHI VUOLE\" Sapeva dell'incontro religioso? ''Ovviamente no. Chi occupa prende il controllo degli spazi e organizza gli eventi. All'insaputa mia e del resto del personale. Funziona così. Questa poi, è un'occupazione abbastanza dura''. Lo dice in un'intervista alla Stampa Stefano Geuna, rettore di UniTo. ''In questi momenti, però, chi sta dentro l'edificio fa entrare e intervenire chi vuole. La responsabilità passa a loro. Non voglio lavarmene le mani. Oggettivamente non posso avere controllo. Né io né tutta la macchina dell'ateneo''. Naturalmente ''l'Università di Torino ribadisce fermamente il suo carattere di laicità. Il rettore e il ministro condividono un sentimento di piena condanna dell'accaduto''. Prossimi passi per gestire l'occupazione? ''Attendiamo che vadano via. Quando si instaura un dialogo c'è anche l'attesa. Su alcuni temi restiamo contrari e ascoltare non vuol dire prendere ordini''. A cominciare dalla ''richiesta di bloccare gli accordi con le università israeliane. Quella è stata già bocciata. E non accettiamo nessun ricatto''.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue",
        "Religion and Belief"
    ],
    "webz_reporter": false,
    "external_links": [
        "https://whatsapp.com/channel/0029VaF3B579Gv7bxiToV50A",
        "https://www.whatsapp.com/channel/0029VaF3B579Gv7bxiToV50A"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-05-24T10:40:12.520+03:00",
    "updated": "2024-05-24T11:07:17.709+03:00"
}