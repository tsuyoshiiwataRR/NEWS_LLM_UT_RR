{
    "thread": {
        "uuid": "a4a589f2a343d0826a1435ec4dbabd8ef469d349",
        "url": "https://sporza.be/nl/matches/voetbal/croky-cup/2023-2024/kwartfinale/01/union-anderlecht-anderlecht-loopt-weer-reputatieschade-op-tegen-tienkoppig-union-na-8e-derbyverlies-op-rij-en-wangedrag-fans~1694507413083",
        "site_full": "sporza.be",
        "site": "sporza.be",
        "site_section": "http://sporza.be",
        "site_categories": [
            "tennis",
            "sports"
        ],
        "section_title": "sporza",
        "title": "Anderlecht loopt weer reputatieschade op tegen tienkoppig Union na 8e derbyverlies op rij én wangedrag fans | sporza",
        "title_full": "Anderlecht loopt weer reputatieschade op tegen tienkoppig Union na 8e derbyverlies op rij én wangedrag fans | sporza",
        "published": "2024-01-25T23:48:00.000+02:00",
        "replies_count": 0,
        "participants_count": 1,
        "site_type": "news",
        "country": "BE",
        "main_image": "https://images.sporza.be/width1280/2024/01/25/711f88b6-bbc4-11ee-b483-02b7b76bf47f.jpg",
        "performance_score": 0,
        "domain_rank": 30626,
        "domain_rank_updated": "2024-01-23T12:06:23.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "a4a589f2a343d0826a1435ec4dbabd8ef469d349",
    "url": "https://sporza.be/nl/matches/voetbal/croky-cup/2023-2024/kwartfinale/01/union-anderlecht-anderlecht-loopt-weer-reputatieschade-op-tegen-tienkoppig-union-na-8e-derbyverlies-op-rij-en-wangedrag-fans~1694507413083",
    "ord_in_thread": 0,
    "parent_url": null,
    "author": "@sporza",
    "published": "2024-01-25T23:48:00.000+02:00",
    "title": "Anderlecht loopt weer reputatieschade op tegen tienkoppig Union na 8e derbyverlies op rij én wangedrag fans | sporza",
    "text": "|Union||Anderlecht| 49 Moris 26 R. Sykes 17 T. Leoni 23 Rits |wisselspelers| 12 Lindner 17 C. Terho |coaches| Anderlecht loopt weer reputatieschade op tegen tienkoppig Union na 8e derbyverlies op rij én wangedrag fans [Union](https://sporza.be/nl/tag/voetbal/ploegen/~4245) [Anderlecht](https://sporza.be/nl/tag/voetbal/ploegen/~4209) - 25' - Geel - Théo Leoni - 27' - Doelpunt - Loic Lapoussin (1 - 0) - 33' - Rood - Kevin Mac Allister - 54' - Geel - Christian Burgess - 54' - Geel - Mats Rits - 58' - Verv. Gustaf Nilsson door Fedde Leysen - 63' - Doelpunt strafschop - Kevin Rodríguez (2 - 0) - 64' - Verv. Mohamed Bouchouari door Luis Vázquez - 71' - Verv. Mats Rits door Mario Stroeykens - 77' - Verv. Ludwig Augustinsson door Tristan Degreef - 85' - Verv. Kevin Rodríguez door Elton Kabangu - 90+5' - Doelpunt - Anders Dreyer (2 - 1) - 90+10' - Geel - Loic Lapoussin - 90+11' - Geel - Anthony Moris |time||icon||player||homeTime||homeIcon||homePlayer||score||awayPlayer||awayIcon||awayTime| 27' |Loic Lapoussin| 27' |Loic Lapoussin| 1 - 0 63' |Kevin Rodríguez| 63' |Kevin Rodríguez| 2 - 0 90+5' |Anders Dreyer| 2 - 1 |Anders Dreyer| 90+5' Exit in de beker en dieptepunt voor Anderlecht in de derbystrijd met Union. Een onmachtig paars-wit had ruim een uur om met een man extra de openingsgoal van Lapoussin recht te zetten, maar incasseerde zelfs nog de 2-0. Een eerredder van Dreyer kwam te laat. Extra pijnlijk: enkele bezoekende fans legden de partij een tijdlang stil door het gooien van bierbekers naar Moris en de politie. Union - Anderlecht in een notendop: - Sleutelmoment: Anderlecht begint met frisse moed aan de tweede helft, maar schiet iets voor het uur in eigen voet. Na een overtreding van Debast gaat de bal op de stip en Rodriguez zet het tienkoppige Union op een 2-0-voorsprong. - Man van de match: Noah Sadiki leek bijzonder gebrand op een sterke prestatie tegen zijn ex-ploeg. De 19-jarige middenvelder wervelde over het veld met knappe versnellingen en fraaie dribbelacties. Met ééntje daarvan leidde hij de openingsgoal van Lapoussin in. - Opvallend: Het Union-trauma is vandaag nóg wat groter geworden voor Anderlecht. Na zeven opeenvolgende competitienederlagen tegen Union bijt paars-wit een achtste keer in het zand in de Brusselse burenstrijd, nu in de beker. Het is al bijna drie jaar geleden dat Anderlecht Union nog eens kon verslaan. Lapoussin scoort, Mac Allister pakt rood Amoura, Puertas, Machida en Lazare. Het lijstje afwezigen bij Union was niet min voor de Brusselse derby tegen Anderlecht. Bij paars-wit moesten ze achteraan dan weer sleutelen door de blessures van Patris en Sardella, Bouchouari mocht zo zijn debuut maken. Na zeven nederlagen op rij in de burenstrijd wist Anderlecht dat het op zijn hoede moest zijn. Schmeichel had die briefing gemist. De wedstrijd was nog geen tien minuten oud toen de doelman de bal nonchalant inleverde bij Sadiki. De ex-Anderlechtspeler zette Rodriguez voor het lege doel, maar Rits kon de 1-0 nog nét voorkomen. Die kwam er na 25 minuten alsnog, opnieuw met Sadiki in een hoofdrol. Hij zette Bouchouari vlotjes in de wind en bracht de bal vanaf de achterlijn tot bij Lapoussin. Met een gekruist schot in één tijd bracht die Union verdiend op voorsprong. Amper vijf minuten later werd het stil in het Dudenpark toen Mac Allister aan de noodrem trok bij de doorgebroken Dolberg. Scheidsrechter D'Hondt twijfelde geen moment en stuurde de Argentijn van het veld. Paars-wit nam het commando over, maar de numerieke meerderheid ook uitbuiten lukte niet. Anderlecht kan ook tienkoppig Union niet de baas Een stormachtig openingskwartier in de tweede helft dan maar? Nee, ook dat kreeg Anderlecht niet voor elkaar. Slechts één keer moest Moris zich onderscheiden toen Dreyer met een knap schot dicht bij de gelijkmaker kwamen. Het tienkoppig Union hield makkelijk stand en net voor het uur maakte Debast het nog wat erger voor Anderlecht. De verdediger tikte Rodriguez aan in de zestien en na tussenkomst van de VAR ging de bal op de stip. Rodriguez ging zelf achter de bal staan en maakte er beheerst 2-0 van. Riemer gooide Vazquez in de strijd en die liet een grote kans op de aansluitingstreffer onbenut. Aan de overkant kwam Leysen dan weer dicht bij de 3-0. Met nog een kwartier te gaan eisten helaas enkele gefrustreerde Anderlecht-fans de aandacht op. Moris werd bekogeld met bekertjes bier en scheidsrechter D'Hondt stuurde iedereen na binnen. Na een onderbreking van ruim een kwartier en verwoede pogingen van Vertonghen en Fredberg om de Anderlecht-supporters te kalmeren kon de wedstrijd alsnog hervat worden. De pauze bracht geen kentering voor paars-wit, maar diep in de extra tijd zorgde de aansluitingstreffer van Dreyer alsnog voor spanning. Union kreeg het nog even moeilijk, maar hield stand en stoot verdiend door naar de halve finales. Daarin wacht een dubbele confrontatie met Club Brugge. Voor Anderlecht blijft enkel de competitie over en daarin wacht zondag al nieuw cruciaal duel met de buren uit Sint-Gillis. Later meer. Fase per fase Einde Anderlecht gaat voor de achtste opeenvolgende keer onderuit in de burenstrijd met Union en ligt zo uit de beker. Union mag zich opmaken voor een dubbele confrontatie met Club Brugge in de halve finales. Lapoussin opende in de eerste helft de score en ondanks de uitsluiting van Mac Allister liep Union na de rust verder uit met een penalty van Rodriguez. Na een spelonderbreking door wangedrag van enkele Anderlecht-supporters kon Dreyer diep in de extra tijd nog de aansluitingstreffer maken, maar verder kwam Anderlecht niet meer. Geel voor Moris Moris probeert nog wat seconden te stelen. Ref D'Hondt grijpt resoluut in en geeft de doelman geel. Anderlecht zet nog alles op alles. Het is dan toch nog een nagelbijter in deze slotfase. Dreyer claimt nog een penalty na een onschuldig duel in de zestien. Ref D'Hondt gaat er terecht niet op in en ook de VAR komt niet tussenbeide. Geldig doelpunt oordeelt de VAR en dus kan het toch nog spannend worden in het Dudenpark. Houdt Union stand? Dreyer scoort! Kan het dan toch nog voor Anderlecht? Na een verre uittrap van Schmeichel legt Leysen de bal ongelukkig klaar voor Dreyer. Die toont dan toch eens zijn puntgave techniek en krult de bal in doel. Maar er komt wel een VAR-check voor buitenspel. Lapoussin versiert nog een vrije trap voor Union en zo tikt de tijd ongenadig weg voor Anderlecht. Castro-Montes neemt de vrijschop voor zijn rekening, maar mikt recht op Schmeichel. 7 minuten extra We blijven nog even voetballen, want er komen ruim zeven minuten bij. Kan Anderlecht daarin nog een mirakel verrichten? Anderlecht dringt aan, maar Union verdedigt uitstekend zijn eigen strafschopgebied. Afzwaaier van Dreyer Dreyer waagt nog eens zijn kans met een verre knal. De Deen heeft een knap afstandsschot in de benen, maar dat komt er vanavond niet uit. Zijn poging gaat hoog over. Applaus voor Rodriguez Rodriguez is moegestreden en wordt onder luid applaus naar de kant gehaald. In zijn plaats komt Kabangu. Anderlecht geeft niet de indruk dat het nog voor een kentering kan zorgen. Bij de laatste actie loopt het steevast fout. Een achtste opeenvolgende nederlaag tegen Union lijkt stilaan onafwendbaar voor paars-wit. Wedstrijd hervat De wedstrijd wordt na een minutenlange onderbreking opnieuw hervat. De vraag is voor hoelang. Bij Anderlecht is Degreef in de ploeg gekomen voor Augustinsson. Er moet nog ongeveer een kwartier reguliere speeltijd afgewerkt worden. Het ziet er niet meteen naar uit dat er snel weer gevoetbald zal worden. Ook de commissaris krijgt nog een bekertje naar zijn hoofd en er wordt nog druk overlegd. Bij Anderlecht zijn ze zich intussen wel aan het opwarmen en ook bij Union komen ze weer het veld op. Vergezeld door de politiecommissaris en Fredberg komen Vertonghen en Leoni opnieuw het veld opgewandeld. Ze gaan weer in gesprek met de paars-witte heethoofden. Krijgt deze wedstrijd nog een vervolg of houdt het hier vandaag op? Wedstrijd stilgelegd Niet te geloven, opnieuw wordt een wedstrijd verpest door gefrustreerde supporters. De bekertjes vliegen het veld op aan het doel van Moris en ref D'Hondt stuurt de spelers naar binnen. Vertonghen en Fredberg gaan in gesprek met de Anderlecht-supporters en proberen hen te kalmeren. De tijd begint te dringen voor Anderlecht. Paars-wit heeft nog een kwartier om twee keer te scoren en zo verlengingen af te dwingen. Leysen in het zijnet! Union komt zowaar dicht bij de 3-0 op een vrije trap van Rasmussen. Leysen kopt de bal aan de tweede paal in het zijnet. Het tempo moet de hoogte in bij Anderlecht als de bezoekers een achtste nederlaag op rij tegen Union nog willen afwenden. Voorlopig komt Union niet in de problemen, het lijkt wel alsof ze ook gewoon met elf op het veld staan. Bekertje op het veld Moris schrikt even op wanneer een onverlaat een bekertje het veld opgooit. De doelman maakt terecht misbaar. D'Hondt roept de aanvoerders even bij zich, maar grijpt voorts niet in. Bij Anderlecht komt Stroeykens intussen in de ploeg voor Rits. Vrije trap voor Andelrecht, centraal voor doel. Debast mag het opnieuw proberen. Hij krijgt de bal over de muur, maar mikt ook over doel. Vazquez laat aansluitingstreffer liggen Daar is Vazquez al meteen! Vertonghen speelt de invaller met een heerlijke pass door het centrum uitstekend aan in de zestien. De Argentijn probeert het in de draai, maar kan zijn schot niet laag houden. Hier was veel meer mee te doen, wat een kans. Riemer grijpt in en dropt Vazquez in de strijd. Bouchouari, die het bijzonder lastig had met Sadiki, wordt na een matig debuut naar de kant gehaald. Rodriguez laat Union-fans juichen! Rodriguez laat de kans niet liggen en maakt er 2-0 van. Hij mikt de bal door het midden, terwijl Schmeichel een hoek kiest. Met een man minder heeft Union plots een dubbele voorsprong te pakken. Wat kan Anderlecht nog? Penalty! De beelden spreken voor zich. Union krijgt een strafschop! D'Hondt moet naar de beelden gaan kijken. Het ziet ernaar uit dat de bal op de stip zal gaan. Krijgt Union een penalty? Rodriguez gaat na contact met Debast onderuit in de zestien en claimt een strafschop. Scheidsrechter D'Hondt gaat er niet op in, terwijl er toch echt een tik van Debast was. Wat zegt de VAR? Prachtige actie van Sadiki Sadiki blijft op een wolk spelen. Met een geweldige dribbel zet hij Bouchouari in de wind. De voorzet levert uiteindelijk niks op. Nilsson wordt onder applaus van de thuisaanhang naar de kant gehaald. Leysen is zijn vervanger. Verzorging voor Rodriguez en dus ligt de wedstrijd even stil. Het komt Union alleen maar goed uit. Het ritme van Anderlecht wordt zo even gebroken. Intussen staat Leysen klaar bij Union om in te vallen. De vrije trap van Debast lijkt nergens naar, maar in de nasleep kan Anderlecht wel voor dreiging zorgen. Een schot van Dreyer wordt afgeblokt, de kopbal van Leoni landt vervolgens in de handen van Moris. Geel voor Burgess en Rits De poppen gaan even aan het dansen na een overtreding van Sykes op Dolberg. Scheidsrechter D'Hondt lost het op met geel voor kemphanen Rits en Burgess. Anderlecht houdt er wel een vrije trap aan over. Moris voorkomt de gelijkmaker! Met een heerlijke verre pass lanceert Debast Dreyer. Die snijdt in de zestien naar binnen en haalt uit, maar Moris houdt Union overeind met een knappe redding. Het patroon van de tweede helft lijkt nu al duidelijk. Anderlecht neemt het heft in handen, terwijl Union achteruit zakt. Op de bank is Riemer druk in overleg. Zitten er wissels aan te komen? Union komt toch nog eens piepen met een gevaarlijke actie. Rodriguez kan zich doorzetten en probeert het vanuit een scherpe hoek. Schmeichel komt goed tussenbeide. De eerste prik komt niet verrassend van Anderlecht. Augustinsson vindt het hoofd van Dolberg, maar die kan te weinig kracht zetten om zijn kopbal te kadreren. 2e helft Geen wijzigingen bij de start van de tweede helft. Kan Union met z'n tienen de voorsprong vasthouden of duwt Anderlecht na de rust het gaspedaal in? Rust Union gaat met een 1-0-voorsprong, maar ook met een man minder rusten. Lapoussin bracht de thuisploeg na 25 minuten op voorsprong tegen een onmondig Anderlecht. Amper vijf minuten later volgde evenwel een flinke opdoffer voor Union toen Mac Allister de doorgebroken Dolberg neerhaalde en de thuisploeg met z'n tienen voort moest. Anderlecht nam het commando over, maar kon het mannetje meer nog niet uitbuiten. De drie minuten extra tijd zitten er bijna op. Anderlecht slaagt er voorlopig niet in om het numerieke overwicht uit te buiten. Het zal in de tweede helft moeten gebeuren voor paars-wit. Een voorzet van Bouchouari gaat aan alles en iedereen voorbij. Uiteindelijk landt de bal op het hoofd van Dolberg, maar die is te verrast om er ook iets mee aan te vangen. Dreyer mikt over Augustinsson dropt de bal vanaf de linkerflank knap in de zestien. Daar probeert Dreyer het in één tijd, maar zijn volley zeilt over. Nog vijf minuten tot aan de rust en Anderlecht houdt nu de touwtjes vast. Heel veel dreiging wordt daar voorlopig nog niet aan gekoppeld. Bovendien blijft het opletten voor de counter van de thuisploeg. Augustinsson niet voorbij Moris Augustinsson vindt even de ruimte en waagt zijn kans met een verre trap. Geen ongevaarlijke bal, maar Moris weet er wel raad mee. Anderlecht heeft het balbezit nu overgenomen. Het is zoeken naar een opening. Mac Allister kijkt vanuit de spelerstunnel beteuterd toe. Hij beseft dat zijn actie Union nog zuur kan opbreken. Voorlopig houdt de thuisploeg wel zonder problemen stand. Dreyer neemt de vrije trap in het halve maantje voor zijn rekening, maar de Deen glijdt weg bij het trappen en mikt de bal in de muur. Anderlecht heeft nu wel het numerieke overwicht. Kan het dat ook uitbuiten? Rood voor Mac Allister! Union staat plots met z'n tienen. Na balverlies van Sykes schakelt Leoni snel om. Dolberg kan op aangeven van Hazard en na een knappe dribbelactie alleen op doel afgaan. Burgess probeert de aanvaller tevergeefs af te stoppen en Mac Allister trekt dan maar aan de noodrem net voor het ingaan van de zestien. Scheidsrechter D'Hondt heeft geen keuze: dit is rood. Lapoussin opent de score! Sadiki zet zijn sterk wedstrijdbegin in de verf met een uitstekende actie op links. Hij zet Bouchouari in de wind, kapt terug aan de achterlijn en speelt Lapoussin prima aan. Die mikt de bal in één tijd in de verste hoek. Anderlecht moet aan de bak. Geel voor Leoni Sadiki maakt het zijn ex-ploeg knap lastig. Leoni kan hem enkel foutief afstoppen en loopt tegen de eerste gele kaart van de wedstrijd aan. Het overwicht is voor de thuisploeg, al is het niet te groot. Er was maar één prangende fase met de flater van Schmeichel. Een bibbermoment van jewelste voor Anderlecht, maar zonder schade doorgekomen. Nilsson wint het duel van Vertonghen en snijdt de zestien in, maar de Anderlecht-aanvoerder kan de lage voorzet alsnog in hoekschop verwerken. Daar komt geen gevaar uit. Anderlecht mag het proberen met een vrije trap en Sykes moet daarop een hoekschop toestaan. Verschaeren komt in de zestien in schietpositie, maar trapt naast de bal. Hier zat meer in. Rodriguez laat blunder Schmeichel onbestraft! Olalala, hier komt Schmeichel bijzonder goed weg. De Anderlecht-doelman levert de bal zomaar in bij Sadiki. Die tikt door naar Rodriguez, maar een uitstekende verdedigende tussenkomst van Rits voorkomt de 1-0 voor Union. Anderlecht zakt opvallend diep terug en laat het initiatief aan Union. Voorlopig slaagt de thuisploeg er niet in om paars-wit in de problemen te brengen. Flauw schotje van Dolberg De eerste bal tussen de palen komt van Anderlecht. Na een snelle counter bedient Dreyer Dolberg, maar die haalt vanaf de rand van de zestien te overhaast uit. Moris gaat goed plat. Toch wat meer balbezit en vooral diepgang bij Union in deze openingsfase. Anderlecht moet achteruit. Geen sterk begin van Dolberg. Tot twee keer toe verspeelt de Deense aanvaller de bal, maar het leidt niet tot een kans voor Union. Rodriguez raakt wel tot in de zestien, maar Debast verdedigt goed en ontfutselt hem de bal. Aftrap Een weekje later dan voorzien beginnen Union en Anderlecht aan hun kwartfinale in de Beker van België. Zet de thuisploeg zijn zegereeks tegen paars-wit voort of keert eindelijk het tij voor de Belgische recordkampioen? Dolberg staat al zes matchen droog Kasper Dolberg trof dit seizoen al 10 keer raak voor Anderlecht en scoorde zelfs in zeven opeenvolgende wedstrijden, maar de laatste weken lijkt de Deen zijn torinstinct kwijt. Sinds zijn treffer tegen Westerlo op 1 december staat de aanvaller al zes wedstrijden droog. We speelden niet onze beste match tegen STVV, maar zo'n late winning goal geeft altijd een goed gevoel. Het ontbreken van Puertas en Amoura is natuurlijk een verlies, we moeten ons spel daar een beetje aan aanpassen. Smachten naar een prijs Voor onze fans en voor ons betekent deze derby heel veel. Het is ook alles of niets, we staan te popelen om erin te vliegen en een goede prestatie neer te zetten. Sommige spelers die vandaag spelen, hebben die zeven nederlagen tegen Union niet meegemaakt. Dat zit dus niet in de hoofden. Zeven nederlagen op een rij De terugkeer van Union naar het hoogste niveau betekende een kleine nachtmerrie voor Anderlecht. In competitieverband ging het immers maar liefst zeven keer op rij onderuit tegen de Brusselse buren. De laatste keer dat paars-wit Union kon verslaan was uitgerekend in de beker. Bijna drie jaar geleden haalde het in de 1/8e finales zelfs zwaar uit en ging het met forfaitcijfers winnen bij Union, toen de leider in 1B. Wie verliest ongeslagen status? Anderlecht ontsnapte afgelopen zondag tegen OH Leuven aan een eerste nederlaag in ruim drie maanden. Sinds het verlies op bezoek bij Standard eind oktober is paars-wit al ruim 12 wedstrijden ongeslagen. Union doet nog straffer. De Europese wedstrijden buiten beschouwing gelaten zit het in beker en competitie aan liefst 17 wedstrijden zonder nederlaag. Aan welke ongeslagen reeks komt vanavond een einde? Draw voor Anderlecht, winst voor Union Anderlecht hield afgelopen zondag geen goede generale repetitie voor de dubbele confrontatie met Union. Op bezoek bij OH Leuven zette het een bijzonder povere prestatie neer en kon enkel een zondagsschot van Patris een nederlaag voorkomen. Ook Union leek thuis tegen STVV tegen puntenverlies aan te lopen, maar diep in de extra tijd schonk Rodriguez de Brusselse club alsnog de volle buit. Bepalende week voor Anderlecht Union zonder aantal smaakmakers Bij Union keert Moris terug in doel, maar coach Alexander Blessin moet het wel stellen zonder smaakmakers Amoura, Puertas, Lazare en Machida. Vanhoutte en Lapoussin nemen na hun schorsing afgelopen weekend weer hun plek in de basis in. Ook Rodriguez, de matchwinnaar tegen STVV, komt aan de aftrap. Bouchouari maakt debuut Door de blessures van Sardella en Patris moet Brian Riemer bij Anderlecht opnieuw schuiven met zijn defensieve pionnen. De 23-jarige Mohamed Bouchouari mag daardoor zijn debuut maken bij paars-wit. Voorts zijn er geen verrassingen en zien we dezelfde namen in de basis als afgelopen zondag op bezoek bij OH Leuven. Riemer kan ook nog steeds geen beroep doen op Delaney. De wedstrijdkern van Anderlecht. Normaal keept Maxime Dupé in de beker, maar de Franse doelman hoort niet bij de selectie, omdat hij op het punt staat om naar Nice te verkassen. Natuurlijk wordt het moeilijk, maar we kunnen het. Want we hebben een geweldig team. De beker winnen is een van onze doelen dit seizoen. Geen Amoura, geen Puertas In de selectie die Blessin gisteren vrijgaf, zien we geen namen van Amoura en Puertas. De eerste ging er verrassend uit in de groepsfase van de Afrika Cup met Algerije, maar hij zal nog niet op tijd terug zij. De Algerijnse spits wordt komend weekend wel verwacht voor de competitiematch tegen Anderlecht. Puertas, die andere sterkhouder, staat ook niet in de selectie. Hij verstuikte vorige week zijn enkel tegen STVV. Halve finales op 7 februari Oostende-Antwerp is al bekend. De winnaar van vanavond trekt naar Club Brugge, dat AA Gent wipte.",
    "highlightText": "",
    "highlightTitle": "",
    "highlightThreadTitle": "",
    "language": "english",
    "sentiment": "negative",
    "categories": [
        "Social Issue",
        "Crime, Law and Justice",
        "Politics"
    ],
    "external_links": [],
    "external_images": [],
    "entities": {
        "persons": [
            {
                "name": "r. sykes",
                "sentiment": "negative"
            },
            {
                "name": "t. leoni",
                "sentiment": "negative"
            },
            {
                "name": "moris",
                "sentiment": "negative"
            },
            {
                "name": "geel",
                "sentiment": "none"
            },
            {
                "name": "elton kabangu",
                "sentiment": "none"
            },
            {
                "name": "luis vázquez",
                "sentiment": "none"
            },
            {
                "name": "ludwig augustinsson",
                "sentiment": "none"
            },
            {
                "name": "mario stroeykens",
                "sentiment": "none"
            },
            {
                "name": "kevin mac allister",
                "sentiment": "none"
            },
            {
                "name": "gustaf nilsson",
                "sentiment": "none"
            },
            {
                "name": "anthony moris",
                "sentiment": "none"
            },
            {
                "name": "christian burgess",
                "sentiment": "none"
            },
            {
                "name": "anders dreyer",
                "sentiment": "none"
            },
            {
                "name": "loic lapoussin",
                "sentiment": "none"
            },
            {
                "name": "rood",
                "sentiment": "none"
            },
            {
                "name": "mohamed bouchouari",
                "sentiment": "none"
            },
            {
                "name": "fedde leysen",
                "sentiment": "none"
            },
            {
                "name": "kevin rodríguez",
                "sentiment": "none"
            }
        ],
        "organizations": [
            {
                "name": "anderlecht",
                "sentiment": "negative"
            },
            {
                "name": "lindner",
                "sentiment": "negative"
            }
        ],
        "locations": []
    },
    "rating": null,
    "crawled": "2024-01-26T00:05:37.326+02:00",
    "updated": "2024-01-26T03:40:46.790+02:00"
}