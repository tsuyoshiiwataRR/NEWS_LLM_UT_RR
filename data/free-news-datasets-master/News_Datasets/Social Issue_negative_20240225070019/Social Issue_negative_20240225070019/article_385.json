{
    "thread": {
        "uuid": "9b0075ed0cb4420cb40264765c4252e3a228a2e4",
        "url": "https://www.tio.ch/svizzera/attualita/1728849/quei-pulcini-maschi-a-migliaia-uccisi-appena-nati",
        "site_full": "www.tio.ch",
        "site": "tio.ch",
        "site_section": "http://m.tio.ch/topnews",
        "site_categories": [
            "media"
        ],
        "section_title": "Top News - Ticinonline",
        "title": "Quei pulcini maschi (a migliaia) uccisi appena nati - Ticinonline",
        "title_full": "Quei pulcini maschi (a migliaia) uccisi appena nati - Ticinonline",
        "published": "2024-01-26T00:01:00.000+02:00",
        "replies_count": 0,
        "participants_count": 1,
        "site_type": "news",
        "country": "CH",
        "main_image": "https://media.tio.ch/files/domains/tio.ch/images/4c69/f_-quei-pulcini-maschi-a-migliaia-uccisi-appena-nati-1e27e.jpg?v=1",
        "performance_score": 0,
        "domain_rank": 35223,
        "domain_rank_updated": "2024-01-23T12:06:23.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "9b0075ed0cb4420cb40264765c4252e3a228a2e4",
    "url": "https://www.tio.ch/svizzera/attualita/1728849/quei-pulcini-maschi-a-migliaia-uccisi-appena-nati",
    "ord_in_thread": 0,
    "parent_url": null,
    "author": "tio.ch",
    "published": "2024-01-26T00:01:00.000+02:00",
    "title": "Quei pulcini maschi (a migliaia) uccisi appena nati - Ticinonline",
    "text": "I piccoli vengono mandati al macello perché ritenuti \"scarti\". Non deporranno uova come le femmine e non sono polli a rapido accrescimento. BERNA - Ogni anno in Svizzera migliaia di pulcini maschi vengono mandati al macello appena nati. Il motivo? Per l’industria sono semplicemente “scarti”. In parole povere non hanno alcuna utilità economica: a differenza delle femmine, non depongono uova e producono pochissima carne rispetto ai polli a rapido accrescimento. Ancora nessuna legge - Germania e Francia sono già corse ai ripari vietando l’uccisione dei pulcini. La Svizzera invece rimane ancora un passo indietro. Non esiste una legge che impedisce l’eliminazione sistematica dei piccoli.Berna conta sulla buona volontà dell'industria delle uova per un abbandono volontario e graduale di questa pratica. GalloSuisse, l'associazione dei produttori svizzeri di uova, si è impegnata tre anni fa a condurre un progetto per mettere fine all'uccisione sistematica di pulcini. Come? Attraverso la determinazione del sesso dei pulcini subito dopo la fecondazione. Le uova che contengono embrioni maschili vengono così usate per altri scopi prima che si schiudano. Come evitare il macello - L'introduzione della determinazione del sesso nel centro di allevamento, prevista per l’inizio di quest’anno, è stata rinviata. «Stiamo lavorando intensamente per poter iniziare presto a determinare il sesso nell'uovo. Questo è un passo molto importante per noi, ma il sistema ha bisogno di ulteriori sperimentazioni», ha spiegato Daniel Würgler, presidente di Gallo-Suisse, ai colleghi di CH Media. La tecnologia esiste già, ma «stiamo ancora scegliendo il fornitore. Le trattative sono in fase conclusiva, ma sono processi lunghi». Non tutti sono però d'accordo. Bio Suisse per esempio ha scelto un'altra soluzione. La determinazione del sesso nell'uovo non è infatti possibile per gli agricoltori biologici. «Il metodo di GalloSuisse non risolve il problema», ha spiegato a Watson David Hermann, portavoce di Bio Suisse. «Ci stiamo concentrando su una soluzione sostenibile». Il progetto \"galline a duplice attitudine\" è stato lanciato già nel 2014 e permette di allevare una razza di pulcini in cui la femmina produce le uova e il maschio riesce a soddisfare un quantitativo di carne sufficiente. Le soluzioni alternative - «Tutti i pulcini devono vivere. Resta da vedere come raggiungere questo obiettivo: aspetta quindi al mercato decidere se in futuro punteremo più su fratelli di galline ovaiole o se l’allevamento si concentrerà maggiormente su \"galline a duplice attitudine”». Molte aziende agricole biologiche si sono già \"convertite\". La percentuale di uova biologiche senza macellazione di pulcini maschi immesse sul mercato è in aumento. «Ci aspettiamo che quest'anno la maggior parte dei pulcini maschi venga allevata e non uccisa», ha continuato Herrmann. L'obiettivo degli allevatori di Bio Suisse è l'eliminazione della macellazione dei pulcini maschi entro la fine del 2025.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-01-26T00:13:58.006+02:00",
    "updated": "2024-01-26T00:13:58.006+02:00"
}