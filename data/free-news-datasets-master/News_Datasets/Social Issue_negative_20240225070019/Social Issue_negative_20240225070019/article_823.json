{
    "thread": {
        "uuid": "ad2142c90783fc60703df3a62b28e96def50a3f0",
        "url": "https://www.corriere.it/cronache/24_gennaio_25/fleximen-fake-news-falso-eroismo-2b6bfb04-bbc2-11ee-996d-60eabc1bbbc8.shtml",
        "site_full": "www.corriere.it",
        "site": "corriere.it",
        "site_section": "http://xml.corriereobjects.it/rss/cronache.xml",
        "site_categories": [
            "under_construction",
            "non_standard_content"
        ],
        "section_title": "\n\t\t\tCorriere.it - Cronache",
        "title": "Le fake news che alimentano quel falso eroismo- Corriere.it",
        "title_full": "Le fake news che alimentano quel falso eroismo- Corriere.it",
        "published": "2024-01-25T23:26:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://images2.corriereobjects.it/methode_image/socialshare/2024/01/25/c21d1d2a-bbc8-11ee-996d-60eabc1bbbc8.jpg",
        "performance_score": 0,
        "domain_rank": 1261,
        "domain_rank_updated": "2024-01-23T12:06:23.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "ad2142c90783fc60703df3a62b28e96def50a3f0",
    "url": "https://www.corriere.it/cronache/24_gennaio_25/fleximen-fake-news-falso-eroismo-2b6bfb04-bbc2-11ee-996d-60eabc1bbbc8.shtml",
    "ord_in_thread": 0,
    "parent_url": null,
    "author": "Luca Valdiserri",
    "published": "2024-01-25T23:26:00.000+02:00",
    "title": "Le fake news che alimentano quel falso eroismo- Corriere.it",
    "text": "Robin Hood rubava ai ricchi per dare ai poveri, Fleximan ruba vite . Non c’è nulla di eroico in quello che sta facendo il nuovo simbolo dell’egoismo in una società che , passo dopo passo, perde l’empatia e il rispetto per la vita altrui , anche e soprattutto quando entra in contatto con la nostra. Lo sterminatore di autovelox e il suo aiutante sono stati filmati a Rosolina incappucciati e l’auto con cui sono fuggiti aveva la targa oscurata. Penso ai ragazzi di Ultima Generazione , piaccia o non piaccia la loro protesta, che agiscono a volto scoperto e pagano in tribunale le conseguenze delle loro azioni. Autovelox, tutor, scout speed salvano vite. Il limite di 30 km/h nasce da studi scientifici dell’Organizzazione Mondiale per la Sanità. Statisticamente 9 pedoni su 10 investiti a 30 km/h si salvano; 7 su 10 a 40 km/h; 1,5 su 10 a 50 km/h. Il falso eroismo di Fleximan si basa sulle fake news. Una è che gli autovelox siano in mano ai Comuni per fare cassa . I proventi che derivano dalle multe per eccesso di velocità sono per legge (articolo 142, comma 12-ter del Codice della strada) «destinate interamente al miglioramento della sicurezza stradale attraverso interventi di manutenzione e messa in sicurezza delle infrastrutture». Se qualche sindaco le usa per altri scopi, va contro la legge . In quel caso va punito il sindaco e non lo strumento. Il 18 gennaio è stato divelto un autovelox a Riese Pio X, in provincia di Treviso . Qualsiasi motore di ricerca ci porta facilmente a vedere il passato di incidenti e morti sulla strada in quel piccolo paese. Lorenzo Borselli ha scritto con cognizione di causa su «Il centauro» , la rivista ufficiale dell’Asaps, portale della sicurezza stradale: «Ogni postazione fissa viene installata solo dopo il via libera del Prefetto, organo monocratico dello Stato, non di un comune… Se al Mit si ritiene che gli autovelox siano dispositivi truffaldini… ci aspettiamo: 1) un provvedimento che abolisca le multe per eccesso di velocità, dal momento che sono conseguenti alla commissione di truffe; 2) l’abolizione dei limiti di velocità; 3) una rivisitazione delle leggi della fisica, perché quelle che finora ci hanno insegnato devono essere tutte sbagliate; 4) l’immediata fine delle indagini per identificare Fleximan, che potrà comunque invocare di aver agito nell’adempimento di un dovere sociale. Robin Hood era un eroe, Fleximan è un «fake hero». Corriere della Sera è anche su Whatsapp . È sufficiente cliccare qui per iscriversi al canale ed essere sempre aggiornati. 25 gennaio 2024 (modifica il 25 gennaio 2024 | 23:27) © RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Crime, Law and Justice",
        "Social Issue",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-01-26T00:35:40.281+02:00",
    "updated": "2024-01-26T00:35:40.281+02:00"
}