{
    "thread": {
        "uuid": "3be7deb8e52f42056334616d9c188bf256496e67",
        "url": "https://www.fanpage.it/attualita/schianto-dellelicottero-in-canada-il-padre-di-un-sopravvissuto-tragedia-che-ricorderanno-tutta-la-vita",
        "site_full": "www.fanpage.it",
        "site": "fanpage.it",
        "site_section": "http://www.fanpage.it/feed/",
        "site_categories": [
            "media"
        ],
        "section_title": "Fanpage",
        "title": "Schianto dell’elicottero in Canada, il padre di un sopravvissuto: “Tragedia che ricorderanno tutta la vita”",
        "title_full": "Schianto dell’elicottero in Canada, il padre di un sopravvissuto: “Tragedia che ricorderanno tutta la vita”",
        "published": "2024-01-25T23:08:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://staticfanpage.akamaized.net/wp-content/uploads/2024/01/elicottero-schianto-canada2.jpg",
        "performance_score": 0,
        "domain_rank": 10759,
        "domain_rank_updated": "2024-01-23T12:06:23.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "3be7deb8e52f42056334616d9c188bf256496e67",
    "url": "https://www.fanpage.it/attualita/schianto-dellelicottero-in-canada-il-padre-di-un-sopravvissuto-tragedia-che-ricorderanno-tutta-la-vita",
    "ord_in_thread": 0,
    "parent_url": null,
    "author": "Eleonora Panseri",
    "published": "2024-01-25T23:08:00.000+02:00",
    "title": "Schianto dell’elicottero in Canada, il padre di un sopravvissuto: “Tragedia che ricorderanno tutta la vita”",
    "text": "Schianto dell’elicottero in Canada, il padre di un sopravvissuto: “Tragedia che ricorderanno tutta la vita”\n\"Jakob si è rotto entrambe le gambe, ha perso litri di sangue, era sospeso tra la vita e la morte; eppure per tre ore ha tentato via radio di collegarsi con gli amici che erano sull’altro elicottero perché lo trovassero\". A raccontare gli istanti successivi allo\nschianto dell'elicottero avvenuto lunedì 22 gennaio a Terrace, in Canada, è il genitore di uno dei sopravvissuti al terribile incidente, intervistato dal Corriere della Sera.\n\"Mentre era gravemente ferito, accanto al fratello minore già morto e con un’altra vittima dall’altro lato, loro sorvolavano la zona disperati. Non è qualcosa che potranno mai dimenticare: è uno choc che si porteranno dietro per tutta la vita\", aggiunge.\nIl giovane di cui parla è Jakob Oberrauch, uno dei due figli del fondatore e amministratore delegato del gruppo Sportler, si trovava in Canada con altri giovani per fare eliskiing, quando il velivolo su cui viaggiava insieme ad alcuni di loro è precipitato a circa 700 chilometri a nord-ovest di Vancouver.\nNello schianto sono morti il fratello 29enne del sopravvissuto, Henizl e Andreas junior Widmann, 35 anni, insieme al pilota. Oltre a Jakob sono rimasti feriti anche Johannes Peer, 34enne cognato dei due fratelli e direttore finanziario del gruppo di articoli sportivi ed Emilio Zierock, 35enne della nota cantina vinicola Foradori.\n\"Ho appena chiuso il telefono con mio figlio: mi ha riferito che l’esercito tenterà di recuperare le salme in alta montagna — racconta ancora il padre di uno dei ragazzi sopravvissuti —. I corpi di Andreas e Heinzl sono ancora lì, dove è caduto l’elicottero. Il pilota è morto e pare che la guida non sopravviverà. Gli amici feriti, invece, dovrebbero farcela. Il 24 gennaio sono stati trasferiti in altri ospedali più grandi e specializzati e con ciascuno di loro c’era un amico. Johannes è già stato operato, Emilio veniva sottoposto a intervento chirurgico mentre mio figlio mi chiamava e Jakob verrà operato tra poche ore. Secondo i medici ce la faranno tutti\".\nGli altri amici dei ragazzi, che si trovavano su un altro mezzo, resteranno in Canada solo fino a quando sarà necessario. \"Oggi hanno preso parte a un meeting con l’esercito per agevolare le ricerche dei corpi — conferma il padre del sopravvissuto —. Sono tutti sotto choc. È ovvio che un ragazzo di trent’anni che muore in questo modo, mentre è in vacanza a divertirsi, è una tragedia immane; ma sopravvivere a tuo fratello senza poter fare nulla e avere davanti agli occhi l’orrore di quello che è successo e di quello che hai vissuto in prima persona non so se sia una tragedia minore. Essere stato presente e avere per sempre queste immagini negli occhi è la vera catastrofe\".",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Human Interest",
        "Disaster and Accident",
        "Social Issue"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-01-26T00:17:33.687+02:00",
    "updated": "2024-01-26T00:17:33.687+02:00"
}