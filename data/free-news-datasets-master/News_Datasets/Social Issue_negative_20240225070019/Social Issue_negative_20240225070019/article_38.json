{
    "thread": {
        "uuid": "064137eae94f97cc69d192c9781a5384b3511fae",
        "url": "https://bergamo.corriere.it/notizie/cronaca/24_gennaio_25/treviglio-aggredito-davanti-al-figlio-disabile-la-condanna-dei-farmacisti-episodi-di-violenza-sempre-piu-frequenti-31c8bbd0-8946-42ee-b4cc-0b7ce8393xlk.shtml",
        "site_full": "bergamo.corriere.it",
        "site": "corriere.it",
        "site_section": "http://bergamo.corriere.it",
        "site_categories": [
            "media"
        ],
        "section_title": "Corriere Bergamo: le ultime news dalla citt&agrave;",
        "title": "Aggredito davanti al figlio disabile, la condanna dei farmacisti. «Episodi di violenza sempre più frequenti» | Corriere.it",
        "title_full": "Aggredito davanti al figlio disabile, la condanna dei farmacisti. «Episodi di violenza sempre più frequenti» | Corriere.it",
        "published": "2024-01-25T02:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dimages2.corriereobjects.it/files/og_thumbnail/files/fp/uploads/2024/01/25/65b297d0a62fc.r_d.2097-685-0.jpeg",
        "performance_score": 0,
        "domain_rank": 1261,
        "domain_rank_updated": "2024-01-23T12:06:23.000+02:00",
        "reach": null,
        "social": {
            "facebook": {
                "likes": 1,
                "comments": 0,
                "shares": 1
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "064137eae94f97cc69d192c9781a5384b3511fae",
    "url": "https://bergamo.corriere.it/notizie/cronaca/24_gennaio_25/treviglio-aggredito-davanti-al-figlio-disabile-la-condanna-dei-farmacisti-episodi-di-violenza-sempre-piu-frequenti-31c8bbd0-8946-42ee-b4cc-0b7ce8393xlk.shtml",
    "ord_in_thread": 0,
    "parent_url": null,
    "author": "Redazione Bergamo online",
    "published": "2024-01-25T02:00:00.000+02:00",
    "title": "Aggredito davanti al figlio disabile, la condanna dei farmacisti. «Episodi di violenza sempre più frequenti» | Corriere.it",
    "text": "di Redazione Bergamo online Il 65enne picchiato a Treviglio per avere saltato la coda, Federfarma e Fofi: «Atto ingiustificato e inaccettabile anche perché avvenuto in un luogo che si prende cura delle persone»\n«Esprimiamo solidarietà nei confronti delle persone aggredite e condanniamo profondamente il comportamento di chi ha aggredito in maniera ingiustificata e inaccettabile. Tanto più inaccettabile perché l'aggressione è avvenuta in farmacia, luogo sanitario profondamente integrato nella rete sociale territoriale, che ha come prima vocazione la cura della persona, in special modo la cura dei più fragili ». Lo dichiara Gianni Petrosillo, vicepresidente di Federfarma, presidente del Sunifar e presidente dei rurali di Bergamo in relazione all'aggressione avvenuta all'interno della farmacia Piccinelli , in via Verga a Treviglio, dove martedì 23 gennaio un 65enne è stato picchiato da un altro cliente per non essersi messo in coda. L'uomo, che era con il figlio disabile, era stato chiamato al bancone direttamente dal farmacista.\n«Le farmacie italiane, le farmacie di comunità - prosegue Petrosillo - si caratterizzano per prossimità e capacità di relazione con i cittadini , ed è inammissibile che in questi luoghi si verifichino vergognosi episodi di violenza, tanto più se scatenati dal giusto e coerente comportamento del farmacista, che con sensibilità aveva accolto le esigenze dei suoi pazienti».\nSulla stessa lunghezza d'onda il presidente della Federazione degli Ordini dei farmacisti italiani (Fofi), Andrea Mandelli: « Un atto di violenza ingiustificato che lascia davvero tanta amarezza ed è un segnale che deve farci riflettere su quanto la nostra società abbia smarrito i suoi valori più profondi della solidarietà e del rispetto verso il prossimo. Desidero esprimere la massima vicinanza all'uomo aggredito e a suo figlio e la piena solidarietà al collega coinvolto in questa triste vicenda mentre era impegnato al servizio della comunità. Episodi di intolleranza e di violenza, che purtroppo si ripetono con preoccupante frequenza, non dovrebbero coinvolgere chi si prende cura del benessere dei cittadini - evidenzia Mandelli -. La farmacia è un presidio di salute, ma è anche un luogo di accoglienza dove le persone, soprattutto quelle più vulnerabili, in qualsiasi momento possono trovare ascolto e conforto da parte del farmacista».\nVai a tutte le notizie di Bergamo",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue",
        "Human Interest",
        "Crime, Law and Justice"
    ],
    "external_links": [
        "https://whatsapp.com/channel/0029VaAlA1s6GcG6eTUe652l",
        "https://dimages2.corriereobjects.it/files/main_image/files/fp/uploads/2024/01/25/65b297d0a62fc.r_d.2097-685-3870.jpeg",
        "https://dimages2.corriereobjects.it/uploads/2024/01/25/65b297d0a62fc.jpeg",
        "https://www.whatsapp.com/channel/0029VaAlA1s6GcG6eTUe652l",
        "https://www.dimages2.corriereobjects.it/uploads/2024/01/25/65b297d0a62fc.jpeg",
        "https://www.dimages2.corriereobjects.it/files/main_image/files/fp/uploads/2024/01/25/65b297d0a62fc.r_d.2097-685-3870.jpeg"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-01-26T00:01:45.741+02:00",
    "updated": "2024-01-26T00:01:45.741+02:00"
}