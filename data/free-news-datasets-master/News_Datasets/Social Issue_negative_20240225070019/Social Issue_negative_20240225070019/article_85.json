{
    "thread": {
        "uuid": "ea9fb251b1b3fb867708d274596705b471f4630e",
        "url": "https://www.ansa.it/molise/notizie/2024/01/25/si-allarga-la-protesta-dei-trattori-in-molise-e-a-oltranza_118cd386-4681-4fd7-94f8-ff7891e94a9e.html",
        "site_full": "www.ansa.it",
        "site": "ansa.it",
        "site_section": "http://ansa.it//molise/notizie/molise_rss.xml",
        "site_categories": [
            "media"
        ],
        "section_title": "RSS di   - ANSA.it",
        "title": "Si allarga la protesta dei trattori in Molise, è a oltranza",
        "title_full": "Si allarga la protesta dei trattori in Molise, è a oltranza",
        "published": "2024-01-25T20:06:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ansa.it/webimages/img_700/2024/1/25/219afa8e830190b55b07f774b8d69175.jpg",
        "performance_score": 0,
        "domain_rank": 1914,
        "domain_rank_updated": "2024-01-23T12:06:23.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 1
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "ea9fb251b1b3fb867708d274596705b471f4630e",
    "url": "https://www.ansa.it/molise/notizie/2024/01/25/si-allarga-la-protesta-dei-trattori-in-molise-e-a-oltranza_118cd386-4681-4fd7-94f8-ff7891e94a9e.html",
    "ord_in_thread": 0,
    "parent_url": null,
    "author": "Redazione ANSA",
    "published": "2024-01-25T20:06:00.000+02:00",
    "title": "Si allarga la protesta dei trattori in Molise, è a oltranza",
    "text": "Si allarga in Basso Molise la\nprotesta degli agricoltori. A Termoli sono arrivati nel primo\npomeriggio di oggi altri trattori dai paesi interni. Lungo il\ntragitto, il suono delle sirene ha richiamato l'attenzione\ngenerale determinando forti rallentamenti del traffico\nveicolare. I coltivatori resteranno in presidio giorno e notte\nad oltranza fino a quando amministratori nazionali e regionali\nnon interverranno sulle problematiche che hanno messo in\nginocchio il comparto.\n\"L'agricoltura rischia di morire e per i giovani che ci seguiranno sarà molto triste - dichiara Lorenzo Lecce di Colletorto -. Protestiamo con la speranza che qualcuno ci ascolti, per risolvere qualche problema. Staremo qui ad oltranza fino a quando non verrà qualcuno a dirci qualcosa livello regionale e nazionale. Per come stanno le cose dobbiamo fare una marcia su Roma a partire da Brindisi. Sono stati fatti investimenti in agricoltura, oggi ci troviamo a combattere con questa situazione: ci stanno dicendo di non andare più in campagna, di non produrre più, di fare i pensionati a 40 e 50 anni. Preferiscono darci il sussidio per non andare più a lavorare. E' inaccettabile\".\nTra gli agricoltori c'è forte contrarietà sulle iniziative dell'Europa: \"non vogliamo la farina con i grilli. Il nostro prodotto è un'eccellenza nazionale. Lo sanno un po' tutti. Noi abbiamo qualcosa che altri non hanno - dichiara Bruno Nasillo di Colletorto -, abbiamo il sole. Ci serve poco per andare avanti.\nNoi desideriamo il giusto, quello che ci spetta\".\nIntanto, in serata è arrivata ai coltivatori in presidio la solidarietà dei pescatori e dell'Associazione Armatori. Uno scambio che si rinnova quello tra il mondo agricolo e il comparto ittico, come già avvenuto nel passato. Domani, nel secondo giorno di protesta, partirà un corteo di trattori da piazza Giovanni Paolo II alle ore 10 verso il porto di Termoli con arrivo alle 11. L'intera marineria termolese accoglierà i mezzi agricoli e i manifestanti sulla banchina di riva ed in segno di protesta contro la programmazione comunitaria suonerà le sirene dei motopescherecci ormeggiati.\nRiproduzione riservata © Copyright ANSA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-01-26T00:03:02.506+02:00",
    "updated": "2024-01-26T00:03:02.506+02:00"
}