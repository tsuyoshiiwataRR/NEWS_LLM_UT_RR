{
    "thread": {
        "uuid": "0264c244089dfd099844661bf35e2b9ceef2cfb2",
        "url": "https://lasentinella.gelocal.it/italia-mondo/2023/12/28/video/mosca_le_immagini_del_festino_con_vip_quasi_nudi_che_avrebbe_fatto_infuriare_persino_putin-13960437/",
        "site_full": "lasentinella.gelocal.it",
        "site": "gelocal.it",
        "site_section": "http://lasentinella.gelocal.it",
        "site_categories": [
            "media"
        ],
        "section_title": "\n   La Sentinella - Ivrea\n  ",
        "title": "Mosca, le immagini del festino con vip \"quasi nudi\" che avrebbe fatto infuriare persino Putin - La Sentinella del Canavese",
        "title_full": "Mosca, le immagini del festino con vip \"quasi nudi\" che avrebbe fatto infuriare persino Putin - La Sentinella del Canavese",
        "published": "2023-12-28T16:24:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 7306,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "0264c244089dfd099844661bf35e2b9ceef2cfb2",
    "url": "https://lasentinella.gelocal.it/italia-mondo/2023/12/28/video/mosca_le_immagini_del_festino_con_vip_quasi_nudi_che_avrebbe_fatto_infuriare_persino_putin-13960437/",
    "ord_in_thread": 0,
    "parent_url": null,
    "author": "La Sentinella del Canavese",
    "published": "2023-12-28T16:24:00.000+02:00",
    "title": "Mosca, le immagini del festino con vip \"quasi nudi\" che avrebbe fatto infuriare persino Putin - La Sentinella del Canavese",
    "text": "Mosca, le immagini del festino con vip \"quasi nudi\" che avrebbe fatto infuriare persino Putin Forti polemiche in Russia per una festa vip a tema \"quasi nudi\", organizzata in una discoteca di Mosca. Il party ha irritato la parte conservatrice del Paese e persino attirato l'attenzione di Putin. L'evento è stato giudicato inopportuno, considerando l'impegno della Russia nella guerra contro l'Ucraina e le difficoltà economiche attraversate dal Paese.Tenutasi il 21 dicembre al nightclub Mutabor, la festa, organizzata dalla blogger Anastasia Ivleeva, ha visto la partecipazione di celebrità che popolano i programmi di intrattenimento della TV statale. Per l'occasione, Ivleeva ha sfoggiato gioielli del valore di 23 milioni di rubli (poco più di 230 mila euro), un gesto che è apparso alquanto discutibile. Nonostante le scuse diffuse sui social, il nome della blogger è stato cancellato dalle campagne del principale operatore di telefonia mobile russo, e le autorità fiscali hanno avviato un'indagine che potrebbe comportare una pena detentiva fino a cinque anni.Questo scandalo arriva in un momento in cui Putin ha stretto ancora di più il conservatorismo sociale, incoraggiando le famiglie ad avere otto o più figli, e dopo che la Corte Suprema russa ha stabilito che gli attivisti LGBT dovrebbero essere definiti \"estremisti\". Nikolai Vasilyev, rapper noto come Vacio, è stato incarcerato per 15 giorni e multato di 200.000 rubli (poco più di 2.000 euro) con l'accusa di propaganda di \"rapporti sessuali non tradizionali\". Si era presentato al party indossando solo un calzino.01:08",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T00:17:08.354+02:00",
    "updated": "2023-12-29T00:17:08.354+02:00"
}