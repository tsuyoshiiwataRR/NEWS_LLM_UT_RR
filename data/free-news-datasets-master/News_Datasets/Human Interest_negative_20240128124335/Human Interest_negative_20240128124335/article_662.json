{
    "thread": {
        "uuid": "6084cdffeee5739dc0b755b3a6251532d8ae6203",
        "url": "https://www.corriere.it/esteri/23_dicembre_28/nuovo-video-prigionieri-palestinesi-svestiti-gaza-city-d5d295f6-a5b7-11ee-b985-941cc3ea919c.shtml",
        "site_full": "www.corriere.it",
        "site": "corriere.it",
        "site_section": "https://news.google.com/rss?pz=1&cf=all&hl=it&geo=IT&cf=all&gl=IT&ceid=IT:it",
        "site_categories": [
            "under_construction",
            "non_standard_content"
        ],
        "section_title": "Notizie principali - Google News",
        "title": "Un nuovo video mostra prigionieri palestinesi senza vestiti a Gaza City - Corriere della Sera",
        "title_full": "Un nuovo video mostra prigionieri palestinesi senza vestiti a Gaza City - Corriere della Sera",
        "published": "2023-12-28T21:50:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://images2.corriereobjects.it/methode_image/socialshare/2023/12/28/fe23f9ae-a5b8-11ee-b985-941cc3ea919c.jpg",
        "performance_score": 0,
        "domain_rank": 1282,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "6084cdffeee5739dc0b755b3a6251532d8ae6203",
    "url": "https://www.corriere.it/esteri/23_dicembre_28/nuovo-video-prigionieri-palestinesi-svestiti-gaza-city-d5d295f6-a5b7-11ee-b985-941cc3ea919c.shtml",
    "ord_in_thread": 0,
    "parent_url": null,
    "author": "Matteo Castellucci",
    "published": "2023-12-28T21:50:00.000+02:00",
    "title": "Un nuovo video mostra prigionieri palestinesi senza vestiti a Gaza City - Corriere della Sera",
    "text": "Un nuovo video mostrerebbe prigionieri palestinesi spogliati dei loro vestiti. È stato girato allo stadio Yarmouk di Gaza City, secondo quanto ricostruito da Cnn e Sky News, che non hanno potuto verificare a quando risalgano le immagini: per la Bbc tra il 14 e il 18 dicembre, quando nelle rilevazioni satellitari della zona compaiono le tracce dei cingolati, in azione nel filmato.\nUn nuovo video mostra prigionieri palestinesi senza vestiti a Gaza City\nLe immagini sarebbero state girate allo stadio Yarmouk a metà dicembre. L’Idf a Sky News: «È necessario perquisire chi è sospettato di terrorismo»\nNella sequenza, di quasi 3 minuti, si vedono quelli che sembrano alcuni minorenni in mutande e un paio di bambini, a giudicare dalla statura, obbedire agli ordini dei soldati. La folla comprende donne velate e anziani, viene radunata sul prato.\nSfila con le mani in alto. In un frame si notano due donne bendate, inginocchiate con le mani dietro la schiena, sotto la porta da calcio, sulla traversa c’è una bandiera israeliana. In un altro, sei file di uomini seduti e inginocchiati, con le braccia dietro il torso.\nIl video è stato\ncaricato su YouTube il 24 dicembre dal fotografo YoSee Gamzoo Letova, che al Corriere\nha confermato di essere l’autore. «Al momento sono in una zona di guerra nel pieno di una battaglia», dice tramite WhatsApp. Il 19 dicembre scriveva sul suo profilo Facebook di essere andato embedded\ncon i «guerrieri eroici» della brigata Nachal.\nIn un video pubblicato il 21 dicembre si intravede già lo stadio dove, secondo la ong Euro-Mediterranean Human Rights Monitor, l’Idf avrebbe arrestato centinaia di civili, «inclusi bambini fino a 10 anni e ultrasettantenni».\nL’esercito israeliano, interpellato da Sky News , non ha negato l’autenticità del filmato. La replica: a essere fermati sono i sospettati di terrorismo, dopo gli interrogatori comincerebbero i rilasci. «Sono trattati in accordo alla legge internazionale», che nel caso dei bambini prevede (nella Convenzione di Ginevra e nei proto-colli aggiuntivi del 1977) però tutele speciali.\n«È spesso necessario che i sospettati consegnino i vestiti perché le perquisizioni escludano la presenza di cinture esplosive o altre armi», aggiunge l’Idf. Gli abiti «non sono restituiti subito ai prigionieri», prima vengono ispezionati. In uno scorcio del video si vedono alcuni vestiti appesi sugli spalti o adagiati in cima alle recinzioni.\nIl 7 dicembre avevano iniziato a circolare online\n altre immagini che mostravano alcuni uomini catturati dalle truppe israeliane nel nord della Striscia: bendati, genuflessi, anche loro spogliati dei vestiti e circondati dai soldati dell’Idf. La prima versione, avvalorata dai media israeliani, è che si trattasse di miliziani di Hamas che si erano arresi. La Cnn, dopo le verifiche, aveva sostenuto di poter escludere che fossero tutti miliziani: alcuni di loro sarebbero stati invece civili, non affiliati a a gruppi jihadisti.\nCorriere della Sera è anche su Whatsapp. È sufficiente\ncliccare qui per iscriversi al canale ed essere sempre aggiornati.\n28 dicembre 2023 (modifica il 28 dicembre 2023 | 21:53)\n© RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "War, Conflict and Unrest",
        "Human Interest",
        "Social Issue"
    ],
    "external_links": [
        "https://whatsapp.com/channel/0029VaAlA1s6GcG6eTUe652l",
        "http://www.youtube.com/watch?v=j-4cpFrIsAE",
        "https://www.whatsapp.com/channel/0029VaAlA1s6GcG6eTUe652l",
        "http://www.youtube.com/watch",
        "http://youtube.com/watch?v=j-4cpFrIsAE"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T00:19:31.116+02:00",
    "updated": "2023-12-29T00:19:31.116+02:00"
}