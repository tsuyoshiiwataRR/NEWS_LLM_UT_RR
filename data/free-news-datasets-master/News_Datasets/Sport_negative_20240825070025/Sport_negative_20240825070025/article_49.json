{
    "thread": {
        "uuid": "fc93690161e9893ef3673fb7dd2d64be5d2f929a",
        "url": "https://www.vanityfair.it/article/sospetti-maltrattamenti-cavallo-charlotte-dujardin-olimpiadi-2024-parigi",
        "site_full": "www.vanityfair.it",
        "site": "vanityfair.it",
        "site_section": "https://vanityfair.it/beauty-benessere",
        "site_categories": [
            "media",
            "top_news"
        ],
        "section_title": "Bellezza e benessere: prodotti e trattamenti | Vanity Fair Italia",
        "title": "Sospetti maltrattamenti a un cavallo, la campionessa di equitazione Charlotte Dujardin perde i giochi olimpici | Vanity Fair Italia",
        "title_full": "Sospetti maltrattamenti a un cavallo, la campionessa di equitazione Charlotte Dujardin perde i giochi olimpici | Vanity Fair Italia",
        "published": "2024-07-25T23:54:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://media-assets.vanityfair.it/photos/66a2099ca54c36729821b0a4/16:9/w_1280,c_limit/GettyImages-1848359040.jpg",
        "performance_score": 0,
        "domain_rank": 13404,
        "domain_rank_updated": "2024-07-23T13:08:24.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "fc93690161e9893ef3673fb7dd2d64be5d2f929a",
    "url": "https://www.vanityfair.it/article/sospetti-maltrattamenti-cavallo-charlotte-dujardin-olimpiadi-2024-parigi",
    "ord_in_thread": 0,
    "parent_url": null,
    "author": "Massimiliano Vitelli",
    "published": "2024-07-25T23:54:00.000+03:00",
    "title": "Sospetti maltrattamenti a un cavallo, la campionessa di equitazione Charlotte Dujardin perde i giochi olimpici | Vanity Fair Italia",
    "text": "Un palmares ricchissimo, nel quale ci sono anche primi posti a Campionati del Mondo e a Campionati d’Europa, che le è valso due onorificenze: Ufficiale dell’Ordine dell’Impero Britannico nel 2012 e Commendatore dell’Ordine dell’Impero Britannico nel 2016.\\nMa nella sua carriera non ci sono solo premi, applausi e luci, ma anche diverse ombre.\\nCharlotte Dujardin, oggi nei guai e fuori da Parigi 2024, era già stata squalificata dall’Europeo 2019 dopo che al temine di una gara il suo cavallo risultò ferito ad un fianco e sanguinante.\\nEd ora ci risiamo. In un video spedito all’Autorità Giudiziaria si vede chiaramente l’amazzone londinese frustare con violenza alle zampe - per ben 24 volte in pochi secondi - un cavallo montato da un ragazzo di 19 anni.\\nIl filmato, trasmesso integralmente durante la trasmissione televisiva Good Morning Britain dell’emittente iTV (e poi riproposto da tutte le televisioni del Regno Unito), ha creato sgomento e rabbia nell’opinione pubblica spingendo la Federazione Internazionale degli Sport Equestri (FEI) a squalificare immediatamente il capitano della Nazionale britannica per almeno sei mesi.\\nUna presa di posizione forte anticipata dalla stessa Dujardin che, probabilmente consapevole di ciò che le stava per accadere, si era già autoesclusa da Parigi 2024.\\n«Sono profondamente triste e mi vergogno», le parole di Charlotte Dujardin, «sono stata protagonista di un brutto episodio durante il quale ho commesso un errore di valutazione. Non è quello che si vede nel video il mio modo di allenare i cavalli, avrei dovuto dare un esempio migliore ai miei allievi. Sono ovviamente a completa disposizione della Federazione Internazionali degli Sport Equestri per tutti gli accertamenti che si riterranno necessari».\\n“Condanniamo qualsiasi condotta contraria al benessere dei cavalli», la dichiarazione ufficiale della FEI – «e abbiamo regole rigorose per affrontare tale comportamento. Il nostro impegno nel garantire i più alti standard qualitativi di benessere equino e sportività rimane incrollabile».\\nVincendo una medaglia a Parigi, Dujardin sarebbe diventata l’atleta donna britannica più medagliata nella storia delle Olimpiadi.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue",
        "Human Interest",
        "Sport"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-07-26T00:15:17.896+03:00",
    "updated": "2024-07-26T00:15:17.896+03:00"
}