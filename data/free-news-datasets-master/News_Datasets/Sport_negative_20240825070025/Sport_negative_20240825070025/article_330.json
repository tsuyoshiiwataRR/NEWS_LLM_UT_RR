{
    "thread": {
        "uuid": "caf8fd54dd62574ac4e619a8e3eed6036e1d72a2",
        "url": "https://www.sportmediaset.mediaset.it/speciale/olimpiadi-parigi-2024/parigi-2024-spagna-in-allarme-per-nadal-da-ieri-non-si-allena_85097004-202402k.shtml",
        "site_full": "www.sportmediaset.mediaset.it",
        "site": "mediaset.it",
        "site_section": "http://www.sportmediaset.mediaset.it",
        "site_categories": [
            "world_soccer",
            "sports"
        ],
        "section_title": "Sport: notizie, streaming, risultati live e in diretta - Sportmediaset",
        "title": "Parigi 2024, Spagna in allarme per Nadal: da ieri non si allena",
        "title_full": "Parigi 2024, Spagna in allarme per Nadal: da ieri non si allena",
        "published": "2024-07-26T00:44:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://img-prod.sportmediaset.mediaset.it/images/2024/07/25/214720989-91388bb5-e9a0-45d7-9432-8047ec305d40.jpg",
        "performance_score": 0,
        "domain_rank": 4932,
        "domain_rank_updated": "2024-07-23T13:08:24.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "caf8fd54dd62574ac4e619a8e3eed6036e1d72a2",
    "url": "https://www.sportmediaset.mediaset.it/speciale/olimpiadi-parigi-2024/parigi-2024-spagna-in-allarme-per-nadal-da-ieri-non-si-allena_85097004-202402k.shtml",
    "ord_in_thread": 0,
    "parent_url": null,
    "author": "Redazione Sportmediaset",
    "published": "2024-07-26T00:44:00.000+03:00",
    "title": "Parigi 2024, Spagna in allarme per Nadal: da ieri non si allena",
    "text": "Rafael Nadal ha un disturbo alla coscia che mette in dubbio la sua partecipazione alle Olimpiadi di Parigi , ha detto il suo allenatore Carlos Moya. \"Ha avuto qualche fastidio ieri mattina - ha detto l'ex giocatore spagnolo a radio Onda Cero -. Nel pomeriggio era più limitato nei movimenti e prima che la situazione peggiorasse ha deciso di fermarsi\". Oggi il campione maiorchino non si è allenato con Alex Zverev , come era previsto, e, ha aggiunto Moya \"vedremo in che condizioni sarà domani. Non posso garantire nulla, né che non giocherà né che giocherà, ma al momento ha bisogno di riposare\".\nDomenica è previsto l'esordio nel torneo olimpico di singolare al Roland Garros, contro l'ungherese Marton Fucsovics , il giorno dopo aver fatto coppia con Carlos Alcaraz nel torneo di doppio. \"Rafa è un agonista nato e vuole giocare nel singolo e nel doppio - ha poi sostenuto Moya -. È entusiasta di fare il doppio con l'Alcaraz. Sarà la prima volta che giocheranno insieme e sarà qualcosa di storico per il tennis spagnolo\". Nadal è due volte campione olimpico, avendo vinto l'oro nel singolare a Pechino nel 2008 e l'oro nel doppio ai Giochi di Rio 2016 insieme a Marc Lopez.\nVedi anche",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Health",
        "Human Interest",
        "Sport"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-07-26T01:33:37.107+03:00",
    "updated": "2024-07-26T01:33:37.107+03:00"
}