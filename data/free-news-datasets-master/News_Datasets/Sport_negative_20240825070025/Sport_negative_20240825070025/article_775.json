{
    "thread": {
        "uuid": "9dab1469238d8db9c0f341418d61056906041a07",
        "url": "https://www.leggo.it/sport/olimpiadi/parigi_2024_olimpiadi_mensa_senza_carne_uova_atleti_25_7_2024-8262492.html",
        "site_full": "www.leggo.it",
        "site": "leggo.it",
        "site_section": "https://leggo.it/sport/",
        "site_categories": [
            "media",
            "top_news"
        ],
        "section_title": "SPORT - Leggo.it",
        "title": "Olimpiadi, a Parigi è già caos mensa: mancano uova e carne. Come funziona il ristorante più grande al mondo (3200 coperti)",
        "title_full": "Olimpiadi, a Parigi è già caos mensa: mancano uova e carne. Come funziona il ristorante più grande al mondo (3200 coperti)",
        "published": "2024-07-25T20:20:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://statics.cedscdn.it/photos/MED_HIGH/24/92/8262492_25180225_olimpiadi.jpg",
        "performance_score": 0,
        "domain_rank": 29044,
        "domain_rank_updated": "2024-07-23T13:08:24.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "9dab1469238d8db9c0f341418d61056906041a07",
    "url": "https://www.leggo.it/sport/olimpiadi/parigi_2024_olimpiadi_mensa_senza_carne_uova_atleti_25_7_2024-8262492.html",
    "ord_in_thread": 0,
    "parent_url": null,
    "author": "Cecilia Legardi",
    "published": "2024-07-25T20:20:00.000+03:00",
    "title": "Olimpiadi, a Parigi è già caos mensa: mancano uova e carne. Come funziona il ristorante più grande al mondo (3200 coperti)",
    "text": "Parigi 2024, la mensa del Villaggio Olimpico non ha calcolato adeguatamente le quantità necessarie per i pasti degli atleti: a mancare sono soprattutto carne e uova, due pilastri fondamentali dell'alimentazione degli aspiranti campioni. Calcoli sbagliati, gli atleti chiedono più proteine L'organizzazione deve fornire, per tutto il periodo in cui si terranno le gare (ovvero dal 26 luglio all'11 agosto) 40 mila pasti al giorno per un totale di 3.200 posti a sedere. Gli atleti che si trovano già nella capitale francese si sono serviti del self-service in questi giorni, consumando carne e uova a volontà e facendo intendere alla mensa di averne più bisogno di quanto pensasse. Sebbene si sia detto pronto a soddisfare ogni loro richiesta con circa 500 ricette diverse, dunque, il Villaggio Olimpico parigino si ritrova a dover rivedere i suoi rifornimenti a poche ore dall'inizio dei Giochi. È il più grande ristorante del mondo (e quasi a km zero) La mensa del Villaggio Olimpico sorge a nord della città, tocca 3 comuni ed è attualmente la più grande al mondo, dati i suoi 3.200 coperti. Dà lavoro a un migliaio di persone e rimarrà aperta con orario continuato per tutta la durata delle gare. Per andare incontro ai gusti e alle diete degli atleti, i cuochi seguiranno oltre 500 ricette, di cui la metà vegetariane. Il grande spazio è stato diviso in 6 settori: 2 dedicati alla cucina internazionale, uno a quella africana-caraibica, un altro per chi vuole mangiare pasti cinesi e giapponesi e infine 2 settori per la gastronomia francese. A quanto pare, però, gli atleti non rinunciano alle proteine, quindi al calcolo iniziale di 600 tonnellate di prodotti al giorno devono essere aggiunte altre uova e altra carne. Da dove arriva tutto questo cibo? Sembrerà incredibile, ma si tratta - per l'80% - di ingredienti provenienti da meno di 250 km di distanza.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Disaster and Accident",
        "Human Interest",
        "Sport"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-07-26T04:11:42.137+03:00",
    "updated": "2024-08-17T23:04:27.363+03:00"
}