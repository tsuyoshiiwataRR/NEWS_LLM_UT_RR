{
    "thread": {
        "uuid": "396a43ece6ef16078132cc2123d11369acbdd1ab",
        "url": "https://www.ccma.cat/esport3/cruel-sorteig-per-a-nadal-al-circuit-individual-dels-jocs/noticia/3305156",
        "site_full": "www.ccma.cat",
        "site": "ccma.cat",
        "site_section": "https://api.ccma.cat/noticies?_format=rss&origen=frontal&frontal=pue3-home-noticia&version=2.0",
        "site_categories": [
            "shopping",
            "top_news"
        ],
        "section_title": "Esport3.cat",
        "title": "Nadal cancel·la els entrenaments amb Zverev i Moyá alarma sobre la seva participació als Jocs Olímpics",
        "title_full": "Nadal cancel·la els entrenaments amb Zverev i Moyá alarma sobre la seva participació als Jocs Olímpics",
        "published": "2024-07-25T20:40:00.000+03:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "",
        "performance_score": 0,
        "domain_rank": 7203,
        "domain_rank_updated": "2024-07-23T13:08:24.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "396a43ece6ef16078132cc2123d11369acbdd1ab",
    "url": "https://www.ccma.cat/esport3/cruel-sorteig-per-a-nadal-al-circuit-individual-dels-jocs/noticia/3305156",
    "ord_in_thread": 0,
    "parent_url": null,
    "author": "Redacció Esport3",
    "published": "2024-07-25T20:40:00.000+03:00",
    "title": "Nadal cancel·la els entrenaments amb Zverev i Moyá alarma sobre la seva participació als Jocs Olímpics",
    "text": "Nadal cancel·la els entrenaments amb Zverev i Moyá alarma sobre la seva participació als Jocs Olímpics\nL'entrenador de Nadal ha posat en dubte la seva participació en els Jocs Olímpics de París per unes molèsties a l'adductor\nRafa Nadal, als 38 anys, té clar que els Jocs Olímpics de París seran els últims i mereixen un esforç addicional, però el somni olímpic del manacorí sembla que està a prop d'esfumar-se. A dos dies del seu debut, Rafa Nadal ha cancel·lat els entrenaments que tenia programats amb l'alemany Alexander Zverev.\nEn un principi, l'equip espanyol no ha donat importància a aquesta cancel·lació, argumentant que es deu simplement a la necessitat de descans.\nPerò els problemes físics del 14 vegades campió de Roland Garros podrien portar-lo a decidir abandonar el torneig individual dels Jocs Olímpics de París 2024 i concentrar-se només en els dobles amb Carlos Alcaraz.\nCarlos Moyá, entrenador del mallorquí, n'ha parlat a Onda Cero:\n\"Volem donar-li 48 hores per veure com va millorant i com es va recuperant i bé.\"\nCruel sorteig per a Nadal al circuit individual dels Jocs\nEl dia ja no havia començat massa bé per al mallorquí: la sort en el sorteig del quadre individual no s'ha posat de la seva banda. El manacorí debutarà contra un rival dur, l'hongarès Marton Fucsovics (83 ATP). Si supera la primera ronda, en el segon partit s'enfrontaria al serbi Novak Djokovic, que s'estrenarà contra l'australià Matthew Ebden.\nSi el mallorquí superés el serbi, el seu camí potencial cap a una nova medalla olímpica tampoc no seria de roses. Complicat per al balear, que arriba a la cita olímpica amb cinc partits individuals i els dos dobles de Bastad a l'esquena.\nMoyá ha donat pistes del moment que viu Nadal:\n\"Ja va descansar dilluns, venia d'una setmana dura a Bastad; i dimarts vam tornar molt a poc a poc, molt tranquil, sabent que hi havia fatiga.\"\nTot i la delicadesa de l'entrenador, caldrà veure com evolucionen les molèsties a l'adductor del manacorí. Les properes 48 hores seran vitals.\n- ARXIVAT A:\n[Jocs Olímpics](/esport3/jocs-olimpics/tema/jocsolimpics/)",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "War, Conflict and Unrest",
        "Health",
        "Sport"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-07-26T04:32:17.508+03:00",
    "updated": "2024-07-26T04:32:17.508+03:00"
}