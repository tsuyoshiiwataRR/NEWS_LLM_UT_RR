{
    "thread": {
        "uuid": "041fdf5cef3ee3f90a6ae1e484284809592a264b",
        "url": "https://www.ilmeteo.it/notizie/meteo-settimana-di-pasqua-ecco-il-ciclone-della-colomba-pioggia-vento-e-nevicate-su-almeno-mezza-italia-134748",
        "site_full": "www.ilmeteo.it",
        "site": "ilmeteo.it",
        "site_section": "https://ilmeteo.it/traffico",
        "site_categories": [
            "media"
        ],
        "section_title": "Traffico e viabilità su strade e autostrade d'Italia &raquo; ILMETEO.it",
        "title": "-->",
        "title_full": "-->",
        "published": "2024-03-22T15:20:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ilmeteo.it/portale/files/giornale/settimana-pasqua-22324.jpg",
        "performance_score": 0,
        "domain_rank": 15268,
        "domain_rank_updated": "2024-03-19T12:07:56.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "041fdf5cef3ee3f90a6ae1e484284809592a264b",
    "url": "https://www.ilmeteo.it/notizie/meteo-settimana-di-pasqua-ecco-il-ciclone-della-colomba-pioggia-vento-e-nevicate-su-almeno-mezza-italia-134748",
    "ord_in_thread": 0,
    "parent_url": null,
    "author": "Mattia Gussoni",
    "published": "2024-03-22T15:20:00.000+02:00",
    "title": "-->",
    "text": "Tutto confermato: la settimana santa sarà estrema a causa del passaggio sull'Italia di un insidioso vortice ciclonico, da noi simpaticamente chiamato \"Ciclone della Colomba\", visto il periodo dell'anno in cui arriverà. Avremo a che fare con precipitazioni abbondanti, nevose in montagna e con venti molto forti lungo le coste. Saranno tante le regioni ad essere interessate dal maltempo. Ma andiamo con ordine. La settimana che ci porterà alla Pasqua inizierà Lunedì 25 Marzo nel segno della stabilità atmosferica, grazie ad una temporanea rimonta dell'anticiclone africano che garantirà un discreto soleggiamento su buona parte del Paese. Si tratterà tuttavia solo di un fuoco di paglia: l'avvicinamento di una poderosa depressione, sospinta da masse d'aria di origine polare, provocherà infatti un drastico cambiamento del tempo a livello continentale, a partire da Martedì 26 Marzo con le prime precipitazioni al Centro-Nord. Attenzione perché le correnti fredde in ingresso dalla Porta del Rodano, favoriranno la formazione di un Ciclone Mediterraneo che dal Golfo del Leone (Francia) si sposterà rapidamente verso i nostri mari. Appunto, il Ciclone della Colomba. Tra Mercoledì 27 e Giovedì 28 Marzo entreremo nella fase clou di questa ondata di maltempo pre-pasquale: questo tipo di configurazione favorisce lo scontro tra masse d'aria di origine diversa (aria fredda di origine polare e aria calda in risalita dall'Africa) aumentando di conseguenza il rischio di eventi meteo estremi come nubifragi e pericolose grandinate. Sulle Alpi tornerà anche la neve, con fiocchi a partire dai 1400/1500 metri di quota (piuttosto in basso per essere fine Marzo). Al momento, le zone maggiormente a rischio, come confermano gli ultimi aggiornamenti, paiono essere le regioni del Centro-Nord (Mercoledì), quelle del versante meridionale tirrenico e le due Isole Maggiori (Giovedì). Di questo, tuttavia, avremo modo di riparlare nel corso dei nostri prossimi aggiornamenti.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-03-22T15:34:29.985+02:00",
    "updated": "2024-03-22T15:34:29.985+02:00"
}