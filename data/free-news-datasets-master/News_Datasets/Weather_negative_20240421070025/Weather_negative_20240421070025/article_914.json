{
    "thread": {
        "uuid": "c1c84cf8bbd579b5b36b485d60ba164eb1fecb93",
        "url": "https://www.ansa.it/nuova_europa/it/notizie/nazioni/romania/2024/03/22/coldiretti-e-gia-allarme-siccita-nel-16-dei-territori-ue_941ec6d0-69bd-4784-9aeb-7a6565a9563f.html",
        "site_full": "www.ansa.it",
        "site": "ansa.it",
        "site_section": "http://www.ansa.it/nuova_europa/it/rss.xml",
        "site_categories": [
            "media",
            "top_news"
        ],
        "section_title": "RSS di Nuova Europa  - ANSA.it",
        "title": "Coldiretti, è già allarme siccità nel 16% dei territori Ue",
        "title_full": "Coldiretti, è già allarme siccità nel 16% dei territori Ue",
        "published": "2024-03-22T19:37:00.000+02:00",
        "replies_count": 0,
        "participants_count": 0,
        "site_type": "news",
        "country": "IT",
        "main_image": "https://www.ansa.it/webimages/foto_large/2023/7/21/16f0cafaf49a78171b38c4b6080200b2.jpg",
        "performance_score": 0,
        "domain_rank": 1888,
        "domain_rank_updated": "2024-03-19T12:07:56.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "c1c84cf8bbd579b5b36b485d60ba164eb1fecb93",
    "url": "https://www.ansa.it/nuova_europa/it/notizie/nazioni/romania/2024/03/22/coldiretti-e-gia-allarme-siccita-nel-16-dei-territori-ue_941ec6d0-69bd-4784-9aeb-7a6565a9563f.html",
    "ord_in_thread": 0,
    "parent_url": null,
    "author": null,
    "published": "2024-03-22T19:37:00.000+02:00",
    "title": "Coldiretti, è già allarme siccità nel 16% dei territori Ue",
    "text": "[ANSA](/web/)> [Nuova Europa](/nuova_europa/it/index.html)> [Romania](/nuova_europa/it/notizie/nazioni/romania/romania.shtml)> Coldiretti, è già allarme siccità nel 16% dei territori Ue\nColdiretti, è già allarme siccità nel 16% dei territori Ue\nMappa della sete in Italia, difficoltà al Sud per i raccolti22 marzo, 19:35\n(ANSA) - ROMA, 22 MAR - Il 15% dell'intero territorio\ndell'Unione Europea è in allerta arancione per la siccità e per\nun altro 1% è allarme rosso anche a causa delle temperature\nrecord registrate a febbraio nel vecchio continente, superiori\ndi 3,3 gradi rispetto alla media storica 1991-2020 del periodo.\nE' quanto emerge da un'analisi della Coldiretti su dati dell'Osservatorio europeo sulla siccità relativi alla prima decade di marzo, diffusi in occasione della Giornata mondiale dell'Acqua. Gli effetti dei cambiamenti climatici stravolgono l'andamento delle stagioni, con la mancanza di pioggia e neve che ha mandato sotto stress territori e coltivazioni. La Coldiretti ha quindi stilato la mappa della sete, partendo dal Sud Italia, dove negli invasi pugliesi mancano 107 milioni di metri cubi d'acqua rispetto all'anno scorso; a farne le spese sono le clementine, finite al macero dopo essere state compromesse dalla mancanza di acqua che ne ha inibito l'accrescimento. Una crisi idrica che sta determinando anche un calo di foraggio verde nei pascoli e a rischio sono le piante di grano e legumi soprattutto nelle 'terre bianche' ricche di argilla e creta. Drammatica la situazione in Sicilia dove non c'è acqua per irrigare. Non viene risparmiata a Sardegna, soprattutto nel sud dove la siccità colpisce carciofi, pomodoro da industria, frutta e foraggi; si teme anche per vitivinicolo, riso, mais e medicali. Anche in Basilicata la situazione è abbastanza compromessa nonostante le piogge degli ultimi giorni.\nIn alcune zone dell'area nord della regione non c'è vegetazione e crescita, in particolare di cereali, foraggi e proteiche. Il paradosso, sottolinea la Coldiretti, è che un Paese piovoso come l'Italia perda ogni anno l'89% dell'acqua che potrebbe essere conservata per esser messa a disposizione degli agricoltori e dei cittadini quando serve. (ANSA).",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Environment",
        "Social Issue"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-03-22T23:25:58.310+02:00",
    "updated": "2024-03-22T23:25:58.310+02:00"
}