{
    "thread": {
        "uuid": "f98178acebdbff2bf47cfe528470147e36ee4dc7",
        "url": "https://sport.virgilio.it/tennis-miami-open-il-maltempo-minaccia-la-florida-a-rischio-sinner-vavassori-sara-paolini-la-prima-da-tener-d-occhio-856032",
        "site_full": "sport.virgilio.it",
        "site": "virgilio.it",
        "site_section": "http://sport.virgilio.it/altri-sport",
        "site_categories": [
            "media",
            "world_soccer",
            "sports"
        ],
        "section_title": "Altri Sport: Notizie, Eventi e Risultati sportivi in tempo reale",
        "title": "Tennis Miami Open, il maltempo minaccia la Florida: a rischio Sinner-Vavassori, sarà Paolini la prima da tener d’occhio",
        "title_full": "Tennis Miami Open, il maltempo minaccia la Florida: a rischio Sinner-Vavassori, sarà Paolini la prima da tener d’occhio",
        "published": "2024-03-22T13:03:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://wips.plug.it/cips/sport.virgilio.it/cms/2024/03/gettyimages-2090604984.jpg?w=640&a=c&h=360",
        "performance_score": 0,
        "domain_rank": 4685,
        "domain_rank_updated": "2024-03-19T12:07:56.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "f98178acebdbff2bf47cfe528470147e36ee4dc7",
    "url": "https://sport.virgilio.it/tennis-miami-open-il-maltempo-minaccia-la-florida-a-rischio-sinner-vavassori-sara-paolini-la-prima-da-tener-d-occhio-856032",
    "ord_in_thread": 0,
    "parent_url": null,
    "author": "Gerry Capasso",
    "published": "2024-03-22T13:03:00.000+02:00",
    "title": "Tennis Miami Open, il maltempo minaccia la Florida: a rischio Sinner-Vavassori, sarà Paolini la prima da tener d’occhio",
    "text": "Il maltempo rischia di creare un brutto scherzo al Miami Open. Le ultime previsioni non sono molto confortanti e la possibilità di una pioggia costante dalle prime ore del mattino fino al tardo pomeriggio rischiano di mettere a dura programma il programma odierno molto denso di partite. Rischia di saltare a domani anche il derby italiano tra Jannik Sinner e Andrea Vavassori. [Miami Open: il maltempo minaccia il torneo](#iol-toc-f98210161e1939e54f7556c3ffd5761d) [Paolini contro Volynets: prima azzurra in campo](#iol-toc-2e84d56ea9a921e2957d61d4a4fc2ad3) [Sinner-Vavassori: si giocherà oggi il derby](#iol-toc-5d7023812cbdbd245ca9dfbfbbb39d59) Miami Open: il maltempo minaccia il torneo Le ultime notizie che arrivano dalla Florida non sono di certo incoraggianti e tutti gli incontri del programma di oggi sono a rischio. Ovviamente si parla di previsioni, da prendere come sempre con le molle, ma dagli States fanno sapere che nel migliore dei casi il rischio di precipitazioni potrebbe essere del 70% con qualche previsione che sposta questa possibilità anche in chiave più pessimistica. Stando alle ultime notizie gli orari indicati dai meteorologi è quello che va dalle 11 del mattino alle 22 ore locali (tra le 16 e le 3 italiane), quindi a coprire di fatto tutta la giornata. Un ipotesi che spaventa gli organizzatori visto che siamo nella prima fase del torneo e i match sono molto ravvicinati. Paolini contro Volynets: prima azzurra in campo Ad aprire il programma odierno per l’Italia ci dovrebbe essere [Jasmine Paolini](https://sport.virgilio.it/dirette/live/tennis-wta-1000-indian-wells-paolini-potapova-diretta-live-854838). L’azzurra al secondo turno trova la statunitense Katie Volynets in un match che sulla carta sembra essere alla portata. A Indian Wells, la 28enne di Castelnuovo di Garfagnana si è fermata agli ottavi di finale contro la russa Potapova dimostrando un po’ di stanchezza dopo i tanti incontri giocati nelle ultime settimane e soprattutto la vittoria al torneo di Dubai. Ad aprire il programma ci dovrebbe essere lei, a chiuderlo non prima della mezzanotte ore italiane ci sarà Camila [Giorgi](https://sport.virgilio.it/miami-open-darderi-giorgi-cobolli-vavassori-berrettini-arnaldi-855817) contro la numero 1 al mondo Iga Swiatek. Sinner-Vavassori: si giocherà oggi il derby Inutile nascondersi, nonostante i tanti italiani impegnati oggi nel tabellone principale del Miami Open, tutte le attenzioni sono concentrate su [Jannik Sinner](https://sport.virgilio.it/tennis-miami-open-sonego-va-ko-con-evans-sinner-si-diverte-col-calcio-berrettini-maledice-il-virus-855965) e sull’inedito derby tutto italiano contro Andrea Vavassori. L’appuntamento (sempre da prendere con le molle) è per le 18.15 ma la pioggia come si diceva potrebbe giocare un brutto scherzo. Impossibile fare previsioni in questo momento e solo in prossimità dell’inizio dei match in Florida si potrà capire se la partita verrà giocata oggi o rischia di slittare a domani. Ancora più tardi (18.40) è in programma la sfida di Matteo Arnaldi a Bublik, con il sanremese che spera in un’impresa contro il kazako che ha cominciato benissimo la stagione. Alle 21.05 è invece in programma il match di Flavio Cobolli contro il britannico Cameron Norrie, testa di serie numero 30.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather",
        "Sport"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-03-22T13:24:37.202+02:00",
    "updated": "2024-03-22T13:24:37.202+02:00"
}