{
    "thread": {
        "uuid": "9a8050c74d26806d60f63510571be3badb723421",
        "url": "https://www.supereva.it/lerrore-che-fai-senza-saperlo-quando-dai-da-mangiare-al-tuo-cane-60642",
        "site_full": "www.supereva.it",
        "site": "supereva.it",
        "site_section": "https://www.supereva.it/",
        "site_categories": [
            "health",
            "exercise"
        ],
        "section_title": "SuperEva | Trend, Video e Storie dal Web",
        "title": "L'errore della ciotola quando fai mangiare il tuo cane: evitalo",
        "title_full": "L'errore della ciotola quando fai mangiare il tuo cane: evitalo",
        "published": "2024-08-30T11:35:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://wips.plug.it/cips/supereva/cms/2019/12/127927802_m.jpg?w=1200&amp;h=630&amp;a=c",
        "performance_score": 0,
        "domain_rank": 30691,
        "domain_rank_updated": "2024-08-27T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "9a8050c74d26806d60f63510571be3badb723421",
    "url": "https://www.supereva.it/lerrore-che-fai-senza-saperlo-quando-dai-da-mangiare-al-tuo-cane-60642",
    "ord_in_thread": 0,
    "parent_url": null,
    "author": "Alessia Malorgio",
    "published": "2024-08-30T11:35:00.000+03:00",
    "title": "L'errore della ciotola quando fai mangiare il tuo cane: evitalo",
    "text": "La salute del proprio cane passa in primis dall’alimentazione che il proprietario sceglie per lui: spesso, anche se lo facciamo con tutto l’affetto del mondo, possiamo incappare in errori dalle conseguenze potenzialmente pericolose per il benessere di Fido ( [sai perché ogni tanto ci ruba le pantofole?](https://www.supereva.it/se-il-cane-prende-le-tue-pantofole-non-sgridarlo-ecco-perche-59745)) e quando parliamo di cibo esiste più di un’accortezza da mettere in pratica. Le abitudini da evitare Partiamo dal fatto che è buona norma non seguire le indicazioni riportate sulla busta dei croccantini: sempre meglio – fanno sapere gli esperti di Dog Lab – mettere meno cibo nella ciotola scongiurando così il rischio di sovrappeso. Alcuni padroni, poi, sono soliti dare al proprio amico a quattro zampe le ossa cotte, ma sono piuttosto pericolose perché potrebbero scheggiarsi mentre i cani le rosicchiano, incunearsi o peggio perforare il loro intestino. Chi sta tutto il giorno fuori casa spesso preferisce lasciare che il cane si nutra da solo ( [questo, per esempio, va tutti i giorni a fare spesa autonomamente](https://www.supereva.it/questo-cane-va-tutti-i-giorni-a-fare-la-spesa-da-solo-40711)) quando ha fame, ma l’alimentazione libera non è il modo giusto per provvedere ai suoi bisogni: consigliato, in questi casi, utilizzare un dispensatore automatico di cibo pre-impostato su programmi adatti alla stazza e alle abitudini alimentari di Fido, senza contare che l’alimentazione cambia in base alle età (Ecco il nuovo metodo per contare gli anni umani del nostro cagnolino) e alla razza: sapevate che i cani di taglia piccola hanno bisogno di mangiare poco ma spesso? L’errore più comune da evitare L’errore alimentare più comune che i proprietari di animali domestici commettono è quello insegnare inavvertitamente ai loro cani a chiedere cibo al di fuori dei pasti dando loro piccole gratificazioni gastronomiche. A questo proposito gli esperti raccomandano di nutrire Fido soltanto dalla ciotola, senza dargli cibo dalla mano, cosicché non assuma comportamenti sbagliati e soprattutto calorie extra non necessarie al suo fabbisogno… Se poi avete in casa un cane chef come questo, allora le cose possono essere un po’ più complicate!",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Health",
        "Lifestyle and Leisure"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-30T15:08:36.050+03:00",
    "updated": "2024-08-30T15:08:36.050+03:00"
}