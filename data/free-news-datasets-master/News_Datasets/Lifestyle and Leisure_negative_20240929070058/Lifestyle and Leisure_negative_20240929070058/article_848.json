{
    "thread": {
        "uuid": "0144c0521f7708553290b6c55483fd119e75e934",
        "url": "https://www.repubblica.it/sport/formulauno/2024/08/30/news/f1_monza_prime_libere_incidente_kimi_antonelli-423470816",
        "site_full": "www.repubblica.it",
        "site": "repubblica.it",
        "site_section": "https://www.repubblica.it/sport/",
        "site_categories": [
            "media",
            "top_news"
        ],
        "section_title": "Sport - La Repubblica",
        "title": "F1, prime libere Monza: esordio con incidente per Kimi Antonelli. Verstappen il più veloce, poi Leclerc - la Repubblica",
        "title_full": "F1, prime libere Monza: esordio con incidente per Kimi Antonelli. Verstappen il più veloce, poi Leclerc - la Repubblica",
        "published": "2024-08-30T14:35:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.repstatic.it/content/nazionale/img/2024/08/30/153504359-d0156da6-faf3-4dfe-b37a-343bf03b93be.jpg",
        "performance_score": 0,
        "domain_rank": 1009,
        "domain_rank_updated": "2024-08-27T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "0144c0521f7708553290b6c55483fd119e75e934",
    "url": "https://www.repubblica.it/sport/formulauno/2024/08/30/news/f1_monza_prime_libere_incidente_kimi_antonelli-423470816",
    "ord_in_thread": 0,
    "parent_url": null,
    "author": "dalla nostra inviata Alessandra Retico",
    "published": "2024-08-30T14:35:00.000+03:00",
    "title": "F1, prime libere Monza: esordio con incidente per Kimi Antonelli. Verstappen il più veloce, poi Leclerc - la Repubblica",
    "text": "Esordio con botto. Dura appena 10 minuti e 5 giri il debutto in F1 di Kimi Antonelli nelle prime libere di Monza al volante della Mercedes di George Russell. Il bolognese, 18 anni appena compiuti, primo italiano nella massima categoria da Antonio Giovinazzi (ultima stagione nel 2021, con Sauber), perde il posteriore della macchina e finisce contro le barriere all’uscita della curva Alboreto, ex Parabolica, sbattendo la W15 sul fianco destro. “Mi dispiace ragazzi”, sussurra in radio il baby pilota, che corre in F2 (promosso direttamente dalla Formula Regional) e che ha fatto molti test con le vecchie monoposto delle Frecce. Su di lui, in queste ore è stata enorme l’attenzione.\nLa delusione di Kimi Antonelli Il capo del team anglo tedesco, Toto Wolff, che lo ha allevato in casa sin da quando Kimi aveva 11 anni e punta a portarlo in squadra già dalla prossima stagione per sostituire Lewis Hamilton che andrà in Ferrari, lo tranquillizza: “Va tutto bene, Kimi”. Antonelli scende dalla macchina a capo chino. Senza apparenti conseguenze, almeno fisiche, anche se va al centro medico per controlli come da rito. Certo, per il morale forse non è l’ideale, non è l’esordio che si aspettava e sognava. Troppa pressione, che lui sembra non soffrire, ma magari al livello inconscio? O troppa confidenza? Non doveva dimostrare niente, né c’erano particolari richieste da parte del team. Se non quello di provare il nuovo fondo (Lewis invece montava il vecchio).\nAppena esce dai box, va in pista con le gomme più morbide e segna il miglior tempo prima di essere superato nel cronometro da Hamilton. Poco dopo, il botto. In garage, le smorfie di Wolff e soprattutto di Russell, che vede la sua auto danneggiata: muso rotto così come le sospensioni del lato destro. Lewis chiede se per il suo erede è tutto ok. Bandiera rossa a interrompere la sessione che poi si conclude con Max Verstappen in testa alla classifica con la Red Bull, davanti alla Ferrari di Charles Leclerc e la McLaren di Lando Norris. L’altro esordiente e titolare last minute sulla Williams, l’argentino Franco Colapinto, scelto per sostituire Sargeant pochi giorni fa, è 17° (dopo un errore anche per lui alla Parabolica). E’ solo l’inizio e non finisce qui, soprattutto per Kimi. Ci stanno gli errori, fanno crescere. E tutto inizia da qui.\nLeggi i commenti I commenti dei lettori",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Sport",
        "Human Interest",
        "Lifestyle and Leisure"
    ],
    "ai_allow": true,
    "webz_reporter": false,
    "external_links": [
        "http://www.repstatic.it/cless/main/nazionale/2020-v1/include/detail/paywall.html",
        "http://www.repstatic.it/cless/main/nazionale/2020-v1/include/detail/under-content.html--",
        "https://www.repstatic.it/cless/common/widget/newsletter/2018-v1/include/gedi-newsletter-cx.html",
        "http://www.repstatic.it/cless/common/box/outbrain/2022-v1/include/short.html",
        "https://repstatic.it/cless/common/widget/newsletter/2018-v1/include/gedi-newsletter-cx.html",
        "http://repstatic.it/cless/common/box/outbrain/2022-v1/include/short.html",
        "http://repstatic.it/cless/main/nazionale/2020-v1/include/detail/paywall.html",
        "http://repstatic.it/cless/main/nazionale/2020-v1/include/detail/under-content.html--"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-30T18:02:41.294+03:00",
    "updated": "2024-08-30T18:02:41.294+03:00"
}