{
    "thread": {
        "uuid": "1254774e521cd228b1e95addd1bafa678aeccf62",
        "url": "https://www.ilmessaggero.it/italia/bayesian_hostess_mare_capitano_equipaggio-8324275.html",
        "site_full": "www.ilmessaggero.it",
        "site": "ilmessaggero.it",
        "site_section": "http://www.ilmessaggero.it/rss/home.xml",
        "site_categories": [
            "travel",
            "italy",
            "top_news"
        ],
        "section_title": "ilmessaggero.it - Home",
        "title": "Bayesian, una delle hostess a bordo: «Non riesco più a guardare il mare». Il capitano riparte con il jet privato",
        "title_full": "Bayesian, una delle hostess a bordo: «Non riesco più a guardare il mare». Il capitano riparte con il jet privato",
        "published": "2024-08-30T09:58:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://statics.cedscdn.it/photos/MED_HIGH/42/75/8324275_30085713_domina_zagara_sicily_grande.jpg",
        "performance_score": 0,
        "domain_rank": 6258,
        "domain_rank_updated": "2024-08-27T00:00:00.000+03:00",
        "reach": null,
        "social": {
            "facebook": {
                "likes": 1,
                "comments": 0,
                "shares": 1
            },
            "vk": {
                "shares": 0
            }
        }
    },
    "uuid": "1254774e521cd228b1e95addd1bafa678aeccf62",
    "url": "https://www.ilmessaggero.it/italia/bayesian_hostess_mare_capitano_equipaggio-8324275.html",
    "ord_in_thread": 0,
    "parent_url": null,
    "author": "Redazione Web",
    "published": "2024-08-30T09:58:00.000+03:00",
    "title": "Bayesian, una delle hostess a bordo: «Non riesco più a guardare il mare». Il capitano riparte con il jet privato",
    "text": "Ha chiesto di cambiare camera, facendosi spostare in una saletta interna invece che nella stanza vista mare. «Non riesco a dormire da una camera in cui si vede il mare» confessa a Repubblica una delle hostess che era a bordo del Bayesian e che ora è ospitata, insieme all'equipaggio, nel blindatissimo resort Zagarella. Il clima nell'albergo, a 10 giorni dal naufragio, è ancora di profondo choc, mentre la procura di Termini Imerese ha dato il via libera per lasciare l'isola ai membri dell'equipaggio. Sono indagate tre persone: il capitano James Cutfield, il marinaio Matthew Griffith e l’ufficiale di macchina Tim Parker Eaton. Nei giorni scorsi l'equipaggio ha pranzato insieme nei pressi della piscina del resort, sempre con sguardi cupi e tristi. Il capitano torna con jet privato a Maiorca Il capitano Cutfield ha lasciato l'Italia a bordo di un jet privato insieme alla moglie Cristina. I due sono diretti a Maiorca, dove vivono. Il 51enne è accusato di naufragio e omicidio colposo e nei vari interrogatori alla procura di Termini Imerese si è avvalso della facoltà di non rispondere. Con lui sarebbe ripartito anche l'ufficiale di macchina indagato Tim Parker Eaton, mentre Matthew Griffiths, che la notte della bufera era di guardia in plancia e ha raggiunto Nizza. Le tre hostess a bordo A bordo del Bayesian c'erano anche tre hostess, due sono ripartite per Istanbul, mentre una è rimasta a Porticello. Il 28 agosto nel pomeriggio avevano lasciato l'Italia altri membri dell'equipaggio, andati a Dubai. Ripartiti nei giorni precedenti anche i familiari delle vittime e i superstiti, tra cui Anna Barcares moglie di Mike Lynch e proprietaria dello yacht, avevano già lasciato la Sicilia con un jet privato alcuni giorni fa.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Human Interest",
        "Social Issue",
        "Lifestyle and Leisure"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-30T10:55:27.800+03:00",
    "updated": "2024-09-11T11:41:33.693+03:00"
}