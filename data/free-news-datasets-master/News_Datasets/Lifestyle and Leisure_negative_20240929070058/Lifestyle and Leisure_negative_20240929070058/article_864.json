{
    "thread": {
        "uuid": "897ec29b66c60f5e6925ec40ef3767f0884d5ff7",
        "url": "https://it.fashionnetwork.com/news/I-dupes-le-copie-cinesi-di-design-allontanano-dalle-griffe-le-persone-attente-al-budget,1659740.html",
        "site_full": "it.fashionnetwork.com",
        "site": "fashionnetwork.com",
        "site_section": "https://cn.fashionnetwork.com",
        "site_categories": [
            "fashion",
            "style_and_fashion"
        ],
        "section_title": "FashionNetwork 中国 - 时尚商业网|时尚全方位商业报道",
        "title": "I “dupes”, le copie cinesi di design, allontanano dalle griffe le persone attente al budget",
        "title_full": "I “dupes”, le copie cinesi di design, allontanano dalle griffe le persone attente al budget",
        "published": "2024-08-30T18:04:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://media.fashionnetwork.com/cdn-cgi/image/fit=cover,width=600,height=600,format=auto/m/d372/fcb6/fae4/4891/b796/7def/62a4/6691/5422/2fe2/2fe2.jpg",
        "performance_score": 0,
        "domain_rank": 9699,
        "domain_rank_updated": "2024-08-27T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "897ec29b66c60f5e6925ec40ef3767f0884d5ff7",
    "url": "https://it.fashionnetwork.com/news/I-dupes-le-copie-cinesi-di-design-allontanano-dalle-griffe-le-persone-attente-al-budget,1659740.html",
    "ord_in_thread": 0,
    "parent_url": null,
    "author": "fashionnetwork.com",
    "published": "2024-08-30T18:04:00.000+03:00",
    "title": "I “dupes”, le copie cinesi di design, allontanano dalle griffe le persone attente al budget",
    "text": "Numerosi articoli che sono quasi delle copie perfette di alcuni dei capi essenziali della moda più popolari al mondo, dai leggings per lo yoga di Lululemon Athletica Inc. alle borse di Hermès International SCA, stanno comparendo negli armadi di tutta la Cina a una frazione del loro prezzo intero.\nGuarda la sfilata Bottega Veneta - Autunno-Inverno 2024/25 - Womenswear - Milano - ©Launchmetrics/spotlight\nQuesti prodotti sono conosciuti in cinese come \"pingti\" e nel gergo dello shopping della Gen Z come \"dupes\". La loro popolarità riflette una reazione negativa contro i marchi tra gli acquirenti cinesi, che un tempo amavano le etichette. Ma non sono nemmeno da considerare delle contraffazioni di basso valore: i produttori locali vendono questi articoli a prezzi relativamente alti promettendo la stessa qualità dei migliori marchi globali, solo che non hanno i loghi.\nPer esempio, spiccano articoli come un soprabito in tweed a spina di pesce da 3.200 yuan (450 dollari) del produttore di abbigliamento alla moda Chicjoc, che afferma di essere realizzato con tessuti italiani ottenuti da un fornitore di Prada SpA e Bottega Veneta .\nPubblicità Le vendite di prodotti simili sono salite alle stelle dall'anno scorso, in quanto i consumatori cinesi cercano un migliore rapporto qualità/prezzo in un periodo di fiducia vacillante nell’economia. Nei 12 mesi conclusi a luglio, alcuni dei principali marchi locali che vendono alternative più economiche agli articoli somiglianti ai grandi brand hanno registrato una crescita delle loro vendite a due o tre cifre percentuali sulle piattaforme di e-commerce dominanti in Cina, Taobao e Tmall di Alibaba Group Holding Ltd., come mostrano i dati della società di analisi Hangzhou Zhiyi Technology Co. Allo stesso tempo, alcuni dei marchi stranieri emulati da tali prodotti hanno registrato una crescita più lenta, o persino dei cali nelle vendite sulle medesime piattaforme, secondo i dati.\nSebbene le vendite online non rappresentino il quadro completo della situazione per i marchi stranieri che possiedono dei negozi fisici, l'ascesa vertiginosa dei dupes è l'ultima minaccia che devono affrontare i giganti globali della vendita al dettaglio, che non riescono a comprendere cosa esattamente vogliano gli acquirenti cinesi. Il rallentamento economico sta rendendo i consumatori dell’ex Impero Celeste più parsimoniosi, ma anche marchi di fascia media come Nike Inc. e Uniqlo di Fast Retailing Co. stanno subendo dei rallentamenti nei propri giri d’affari. Invece, l'ascesa dei pingti riflette probabilmente ciò che Uniqlo ha definito “un nuovo insieme di valori per i consumatori”, lo stesso istinto che spinge le persone a cercare articoli che siano venduti direttamente dai produttori, eliminando gli intermediari dei marchi.\n“La comprensione dei beni di lusso da parte dei consumatori cinesi sta cambiando, perché la mentalità tradizionale secondo cui una borsa di lusso può segnalare uno status di prestigio sociale non è più la loro unica preferenza”, ha affermato Blair Zhang, analista senior di lusso e moda presso Mintel a Shanghai. “Con le attuali tendenze di spesa, volte alla cautela, non c'è più una cieca fiducia nei marchi noti. Invece, ci sono decisioni di acquisto più razionali, che stimolano discussioni attive su alternative maggiormente economiche”.\nL'impatto più grande determinato dai pingti potrebbe essere sul settore del lusso, che ha subito un duro colpo in Cina, in quanto proliferano degli articoli facsimile che utilizzano materiali e lavorazioni di qualità molto vicina agli originali, ma senza esibire loghi o marchi. I duplicati stanno influenzando l'esclusività che ha reso gli articoli di alta gamma così desiderabili e potrebbero danneggiare la loro futura crescita in Cina, ha affermato la società di consulenza Yaok Group in un rapporto rilasciato questo mese.\nIl produttore di pelletteria Sitoy Group Holdings Ltd. afferma nei propri video sui social media che la qualità delle sue borse da 100 dollari è quasi identica a quelle vendute per oltre 1.000 dollari quando vengono sfornate dalle stesse linee manifatturiere che producono per clienti di marchi di lusso come Prada, Tumi e Michael Kors .\nNel frattempo Chicjoc, uno dei più grandi marchi cinesi di abbigliamento fashion su Taobao e Tmall, commercializza prodotti che afferma essere realizzati con pelliccia animale prodotta a Copenaghen dallo stesso fornitore di LVMH e Fendi . L'azienda ha vendite annuali di circa 1 miliardo di yuan nel suo negozio su Taobao, mostrano i dati di Zhiyi.\nL'analista di Shenzhen Ding Xiaoying ha smesso di spendere migliaia di dollari in marchi di stilisti dopo che l’arretramento del mercato cinese ha dimezzato i suoi bonus annuali. Negli ultimi mesi, il professionista ha affermato di aver acquistato versioni pingti di pigiami e camicie Victoria's Secret ispirate ad articoli di Ralph Lauren Co. e articoli di Bottega Veneta, brand parte del gruppo Kering SA.\n“Ho spostato parte della mia spesa per l'abbigliamento su quei marchi senza loghi”, ha confermato, elogiando la qualità tessile dei duplicati. “Ora mi fido [di quei produttori] e vorrei persino che realizzassero dei loro progetti per evitare di essere citati in giudizio come imitatori”.\nI marchi locali vendono alternative più economiche da decenni, ma sono stati generalmente derisi dagli acquirenti della classe media, che hanno speso soldi in marchi identificati come status symbol. I rivenditori pingti sono entrati nel mainstream quando i prolungati lockdown per la pandemia di Covid hanno tenuto le persone a casa, facendole diventare maggiormente dipendenti dallo shopping online, dando vita a nuovi canali diretti al cliente sulle piattaforme dei social media e a show in live streaming simili a quelli che trasmette internazionalmente l’emittente di shopping domestico americana QVC .\nOnline i consumatori trovano soprattutto articoli pingti e tante volte arrivano addirittura a vantarsi nel condividere sui social di aver scoperto per primi quegli articoli che hanno la somiglianza più vicina ai prodotti di marca. Milioni di video sui social media mostrano vlogger che si vantano di prezzi e qualità. Solitamente gli acquirenti possono effettuare ordini direttamente nelle caselle di chat e ricevere gli articoli entro pochi giorni.\nPer Sitoy, uno dei più importanti rivenditori di dupes , e uno dei pochi ad essere quotati in Borsa, i marchi privati ​​hanno contribuito per quasi un terzo dei circa 841 milioni di dollari di Hong Kong (108 milioni di dollari) sulle sue vendite totali durante i sei mesi conclusisi lo scorso dicembre. I due principali negozi di Sitoy sul cugino cinese di TikTok, Douyin, hanno registrato circa 200 milioni di yuan di vendite negli ultimi 12 mesi terminati a fine luglio, più del doppio rispetto all'anno precedente, secondo i dati di Zhiyi.\nSitoy, che ha iniziato come produttore contoterzista per clienti esterni, ha visto rallentare gli ordini durante la fase centrale dell'incertezza economica e geopolitica, si legge in vari report finanziari. Per contrastare tale calo, sta investendo in dupes , trasformando un edificio di quattro piani nella sua fabbrica nella città meridionale di Dongguan in un centro di e-commerce per i propri marchi, completo di studi di live streaming, negozi al dettaglio e showroom.\nProdurre articoli per marchi globali “non è qualcosa di cui vantarsi”, afferma una donna in un video aziendale di vendita pubblicato su Douyin. “Quindi abbiamo deciso di andare in prima linea, utilizzando lo stesso livello di materiali e artigianalità dei marchi di lusso, e gli stessi lavoratori esperti, per creare i nostri marchi nazionali”.\nSitoy, Chicjoc, Chando, VFU, Hermès, Lululemon, Prada, la società madre di Tumi, Samsonite International SA, il proprietario di Michael Kors, Capri Holdings Ltd., e la società madre di SK-II, Procter & Gamble Co., non hanno risposto alle nostre richieste di commento.\nLa maggior parte dei consumatori sostiene che ci sia poca o nessuna differenza tra i pingti e gli articoli di marca che imitano. Un flacone da 330 millilitri del bestseller “Facial Treatment Essence” del produttore di cosmetici giapponese SK-II, contenente un prodotto di fermentazione naturale, in genere viene venduta a circa 1.700 yuan, rispetto a un imitazione da 569 yuan dell'alternativa cinese Chando, che pubblicizza un ingrediente simile.\nIl famoso marchio di pingti Lululemon VFU fa pagare solo 200 yuan per un paio di leggings neri da allenamento a vita alta simili a quelli del gigante americano dell'athleisure, che in genere costano quattro volte tanto.\nNonostante la fretta nell’aderire a questa corsa, non è ancora comprensibile se le start-up locali avranno la stessa resistenza dei giganti globali che stanno copiando.\nLe persone che vendono prodotti contraffatti a prezzi molto economici spesso cercano di farsi largo proprio sui canali pingti . C'è poca supervisione sui canali online e social, pochi controlli, è ancora una specie di Far West, in cui fabbriche e rivenditori possono pubblicizzare i prodotti come vogliono, rendendo difficile per i consumatori sapere cosa stanno realmente acquistando. E in genere non ci sono punizioni da parte delle piattaforme social e di e-commerce per i venditori che affermano falsamente di produrre per marchi noti.\nPer ora, questo problema non sta fermando acquirenti come la programmatrice finanziaria 45enne Jessica Wang. Di recente ha speso 3.700 yuan per un pingti di una borsa “Lindy” di Hermès, che di solito viene venduta a migliaia di dollari, da un venditore su WeChat le cui borse rispecchiano i design di tante bag di lusso.\n“È stata oltre le mie aspettative sotto molti aspetti: la pelle è così morbida, le cuciture sono delicate e la confezione è bella e curata”, ha detto Wang. “Ordinerò altre borse da quel negozio”.\nCopyright FashionNetwork.com with Bloomberg\nCopyright Bloomberg",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Lifestyle and Leisure",
        "Social Issue"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-30T18:26:41.126+03:00",
    "updated": "2024-08-30T18:26:41.126+03:00"
}