{
    "thread": {
        "uuid": "e277fc4da174239db5c26c03728738a6edc7fe53",
        "url": "https://corrieredelveneto.corriere.it/notizie/cultura-tempo-libero/mostra-cinema-venezia/2023/24_agosto_30/maria-angelina-jolie-si-immerge-nella-callas-ma-il-film-non-riesce-ad-affondare-nel-dolore-695ab34b-353c-4ef8-9872-f67a3d588xlk.shtml",
        "site_full": "corrieredelveneto.corriere.it",
        "site": "corriere.it",
        "site_section": "https://corrieredelveneto.corriere.it/",
        "site_categories": [
            "media",
            "top_news"
        ],
        "section_title": "Corriere del Veneto: le ultime news dal Veneto",
        "title": "«Maria», Angelina Jolie si immerge nella Callas ma il film non riesce ad affondare nel dolore | Corriere.it",
        "title_full": "«Maria», Angelina Jolie si immerge nella Callas ma il film non riesce ad affondare nel dolore | Corriere.it",
        "published": "2024-08-30T03:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dimages2.corriereobjects.it/files/og_thumbnail/uploads/2024/08/30/66d14b1ac2803.jpeg",
        "performance_score": 0,
        "domain_rank": 1253,
        "domain_rank_updated": "2024-08-27T00:00:00.000+03:00",
        "reach": null,
        "social": {
            "facebook": {
                "likes": 1,
                "comments": 0,
                "shares": 5
            },
            "vk": {
                "shares": 0
            }
        }
    },
    "uuid": "e277fc4da174239db5c26c03728738a6edc7fe53",
    "url": "https://corrieredelveneto.corriere.it/notizie/cultura-tempo-libero/mostra-cinema-venezia/2023/24_agosto_30/maria-angelina-jolie-si-immerge-nella-callas-ma-il-film-non-riesce-ad-affondare-nel-dolore-695ab34b-353c-4ef8-9872-f67a3d588xlk.shtml",
    "ord_in_thread": 0,
    "parent_url": null,
    "author": "Sara D'Ascenzo",
    "published": "2024-08-30T03:00:00.000+03:00",
    "title": "«Maria», Angelina Jolie si immerge nella Callas ma il film non riesce ad affondare nel dolore | Corriere.it",
    "text": "Omicidio di Sharon Verzeni, fermato l'uomo in bicicletta: Moussa Sangare, 31enne disoccupato. Ha confessato: «L'ho uccisa senza motivo» I tuoi preferiti Salva questo articolo e leggilo quando vuoi. Il servizio è dedicato agli utenti registrati.\nNon hai un account? Registrati in 1 minuto Accedi Hai salvato un nuovo articolo Trovi tutti gli articoli salvati nella tua area personale nella sezione preferiti e sull&apos;app Corriere News.\n«Maria», Angelina Jolie si immerge nella Callas ma il film non riesce ad affondare nel dolore di Sara D'Ascenzo L'attrice americana alla sua prova migliore. La mano del regista Larraín non scava nel profondo del dolore\nAngelina Jolie in «Maria» di Pablo Larraín\n«Maria» di Pablo Larraín «Maria» di Pablo Larraín riprende gli ultimi anni della Diva Maria Callas, che divenne «La Callas» quando la voce e il personaggio ebbero il sopravvento su Maria. Una prova d'attrice per Angelina Jolie, protagonista assoluta del film in un viaggio musicale puntinato da tutte le arie delle opere liriche più famose e commoventi al mondo. E la vita reale fa da contrappunto alla vita sul palcoscenico (l'unica possibile per La Callas). Quello del regista argentino è un feuilleton tradizionale che accompagna lo spettatore nei tormenti della Divina nel suo tentativo di tornare a calcare le scene. I fasti del passato non torneranno e la Diva vive imprigionata nei ricordi di successi passati, nei dischi perfetti, nell'amore della vita con l'armatore Onassis e nella dipendenza da farmaci. La casa parigina diventa quasi una prigione di piccole ritualità domestiche e i domestici italiani Ferruccio e Bruna (rispettivamente i bravi Pierfrancesco Favino e Alba Rohrwacher) la proteggono da tutte le cattiverie e dal declino ormai inarrestabile. Siamo al terzo biopic al femminile per Larrín e per un attimo due sue opere.si incrociano proprio vicino al sigaro di Onassis, quando Maria Callas incrocia Jackie, all'epoca moglie di Kennedy,. La stessa Jackie che poi, a bordo del famoso panfilo «Catherine», sfilerà l'amore proprio a Maria, infliggendole forse il colpo mortale . Proprio come all'opera, come nella vita.\nVoto: 6,5. Larraín ricostruisce l'ultima parte della vita della Callas in modo quasi maniacale. E trova una Jolie mai così empatica e viva. Ma la scrittura resta in superficie e non affonda nel dolore che uccide.\nVai a tutte le notizie di Venezia Mestre\nIscriviti alla newsletter del Corriere del Veneto",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Arts, Culture and Entertainment",
        "Crime, Law and Justice",
        "Lifestyle and Leisure"
    ],
    "ai_allow": true,
    "webz_reporter": false,
    "external_links": [
        "https://dimages2.corriereobjects.it/files/main_image/uploads/2024/08/30/66d14b1ac2803.jpeg",
        "https://whatsapp.com/channel/0029VaAlA1s6GcG6eTUe652l",
        "https://css2.corriereobjects.it/includes2013/LIBS/css/vendor/plugins/swiper-bundle.min.css",
        "https://dimages2.corriereobjects.it/uploads/2024/08/30/66d14b1ac2803.jpeg",
        "https://www.whatsapp.com/channel/0029VaAlA1s6GcG6eTUe652l",
        "https://www.dimages2.corriereobjects.it/files/main_image/uploads/2024/08/30/66d14b1ac2803.jpeg",
        "https://www.css2.corriereobjects.it/includes2013/LIBS/css/vendor/plugins/swiper-bundle.min.css",
        "https://www.dimages2.corriereobjects.it/uploads/2024/08/30/66d14b1ac2803.jpeg"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-30T14:35:13.817+03:00",
    "updated": "2024-08-30T14:35:13.817+03:00"
}