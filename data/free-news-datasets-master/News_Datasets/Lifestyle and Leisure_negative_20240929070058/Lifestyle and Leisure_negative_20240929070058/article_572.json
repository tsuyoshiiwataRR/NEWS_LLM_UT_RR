{
    "thread": {
        "uuid": "5054517bdcd636898886001c4a866fe07ad0c8c8",
        "url": "https://www.ilmessaggero.it/mondo/nave_da_crociera_odyssey_ritardo_3_mesi_passeggeri_bloccati_belfast-8324288.html",
        "site_full": "www.ilmessaggero.it",
        "site": "ilmessaggero.it",
        "site_section": "https://www.ilmessaggero.it",
        "site_categories": [
            "travel",
            "italy",
            "top_news"
        ],
        "section_title": "Il Messaggero",
        "title": "Nave da crociera Odyssey in ritardo di tre mesi: i passeggeri bloccati a Belfast dovevano partire per un viaggio di 3 anni",
        "title_full": "Nave da crociera Odyssey in ritardo di tre mesi: i passeggeri bloccati a Belfast dovevano partire per un viaggio di 3 anni",
        "published": "2024-08-30T03:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://statics.cedscdn.it/photos/MED_HIGH/42/88/8324288_30114316_onecms_19l867vrtawp8ac1li8.jpg",
        "performance_score": 0,
        "domain_rank": 6258,
        "domain_rank_updated": "2024-08-27T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "5054517bdcd636898886001c4a866fe07ad0c8c8",
    "url": "https://www.ilmessaggero.it/mondo/nave_da_crociera_odyssey_ritardo_3_mesi_passeggeri_bloccati_belfast-8324288.html",
    "ord_in_thread": 0,
    "parent_url": null,
    "author": "Redazione Web",
    "published": "2024-08-30T03:00:00.000+03:00",
    "title": "Nave da crociera Odyssey in ritardo di tre mesi: i passeggeri bloccati a Belfast dovevano partire per un viaggio di 3 anni",
    "text": "Una vita da sogno in crociera, viaggiando per anni sulle onde dell'oceano: è l'esperienza proposta dalla nave Odyssey. Persone di tutte le età possono prenotare una permanenza anche di anni a bordo dell'imbarcazione, e trascorrerli in un itinerario intorno al mondo. Ma la partenza, ora, tarda ad arrivare e i passeggeri sono bloccati a Belfast da mesi. Ecco cosa sta succedendo e come funzionano questo tipo di viaggi. Israele, Usa inviano truppe in Medio Oriente: navi, aerei avanzati e due gruppi d'attacco per dissuadere l'Iran. Cosa può succedere? La crociera Odyssey e i ritardi La nave da crociera Odyssey, gestita dalla compagnia di crociere statunitense Villa Vie Residences, avrebbe dovuto partire dal Titanic Quarter di Belfast il 30 maggio, ma, dopo ben 3 mesi, è ancora attraccata al porto. La ragione? Problemi con i timoni e il cambio della nave, nonché condizioni meteo sfavorevoli. I passeggeri si apprestavano a imbarcarsi per il viaggio di una vita: sarebbero salpati per ben 3 anni. Ma una vacanza così duratura ha anche un costo piuttosto elevato: per i servizi inclusi avevano pagato fino a $ 899.000 (circa 810388 euro), comprensivi della prenotazione di una cabina. E a maggio erano pronti a partire, con l'aspettativa di salpare in pochi giorni, invece sono rimasti fermi per addirittura tre mesi. Nell'attesa è stato permesso ai passeggeri di trascorrere giornate a bordo (e di prendere parte a tutte le attività proposte in una crociera), ma non possono rimanere a dormire sull'imbarcazione di notte. «Possiamo consumare tutti i nostri pasti e hanno anche film e intrattenimento a quiz. È quasi come una crociera, solo che siamo al molo», ha detto Holly Hennessey alla BBC, che viaggia con il suo gatto, Captain, e che ha confermato il matempo tra le ragioni dei tanti rinvii: «Non ho mai avuto così tanto bisogno dell'ombrello in vita mia - ha detto -, e porto sempre con me l'impermeabile ovunque vada». Villa Vie Residences ha affermato che sta facendo tutto il possibile per mettere i passeggeri a proprio agio, organizzando viaggi o alloggiandoli in hotel. In precedenti materiali pubblicitari l'azienda si vantava di essere un «innovatore leader nel settore delle crociere residenziali moderne». Vivere per anni in crociera, come funziona e quanto costa? Le compagnie che offrono queste \\\"super-crociere\\\" propongono ai potenziali passeggeri l'affitto di una cabina anche fino a 15 anni, per cifre comprese tra i $ 99.999 e gli $ 899.000 (più le quotazione mensile). Cifre che garantiscono, per quel periodo, crociere illimitate. E per chi è più scettico, si può iniziare anche con un periodo più breve a bordo, da 35 a 120 giorni. Il target di mercato sono i pensionati, ma la compagnia non pone limiti d'età minima per i residenti, che hanno un'età media di 58 anni - riporta il Guardian. Metà delle cabine sono occupate da una persona e l'80% dei proprietari proviene dagli Stati Uniti (e 9 su 10 vogliono restare per l'intera crociera). L'Odyssey è stata costruita nel 1993 e può ospitare 929 passeggeri. I suoi otto ponti ospitano tre ristoranti, otto bar, quattro lounge, una biblioteca, un centro business, una palestra e una spa. Offre musica dal vivo, conferenze e proiezioni di film, e un servizio medico gratuito durante le crociere.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Lifestyle and Leisure"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-30T13:20:50.726+03:00",
    "updated": "2024-09-28T16:35:12.162+03:00"
}