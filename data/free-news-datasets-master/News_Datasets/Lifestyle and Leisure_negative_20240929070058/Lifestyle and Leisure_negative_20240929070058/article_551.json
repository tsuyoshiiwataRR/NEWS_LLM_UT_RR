{
    "thread": {
        "uuid": "5f9757f9a016519d849d3148c62d20dd01d7e9a3",
        "url": "https://it.motorsport.com/motogp/news/motogp-aragon-libere-1-marquez-rifila-05-a-martin-bagnaia-solo-21/10649028",
        "site_full": "it.motorsport.com",
        "site": "motorsport.com",
        "site_section": "https://ch-it.motorsport.com/driver/edoardo-mortara/490055/",
        "site_categories": [
            "auto_racing",
            "sports"
        ],
        "section_title": "Edoardo Mortara - Bio, News, Foto e Video",
        "title": "MotoGP | Aragon, Libere 1: Marquez rifila 0\"5 a Martin, Bagnaia solo 21°",
        "title_full": "MotoGP | Aragon, Libere 1: Marquez rifila 0\"5 a Martin, Bagnaia solo 21°",
        "published": "2024-08-30T03:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://cdn-9.motorsport.com/images/amp/2QzKryPY/s6/marc-marquez-gresini-racing-te.jpg",
        "performance_score": 0,
        "domain_rank": 4546,
        "domain_rank_updated": "2024-08-27T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "5f9757f9a016519d849d3148c62d20dd01d7e9a3",
    "url": "https://it.motorsport.com/motogp/news/motogp-aragon-libere-1-marquez-rifila-05-a-martin-bagnaia-solo-21/10649028",
    "ord_in_thread": 0,
    "parent_url": null,
    "author": "Matteo Nugnes",
    "published": "2024-08-30T03:00:00.000+03:00",
    "title": "MotoGP | Aragon, Libere 1: Marquez rifila 0\"5 a Martin, Bagnaia solo 21°",
    "text": "Tra l'asfalto nuovo e la pista sporca, quasi tutti i piloti della MotoGP si sono lamentati dello scarso grip offerto dal tracciato di Motorland Aragon, con difficoltà a fermare la moto in staccata, nel corso di una prima sessione di prove libere del Gran Premio d'Aragon che potremmo definire quanto meno anomala. Con queste condizioni molto particolari, ancora una volta è venuta fuori la classe di Marc Marquez, che è quello che ci ha messo meno a trovare il feeling con il saliscendi spagnolo, che mancava in calendario dal 2022. Il pilota del Gresini Racing ha realizzato un crono di 1'48\"289 con la sua Ducati GP23, rifilando poco meno di mezzo secondo al più vicino degli inseguitori, che è Jorge Martin. Il tutto, nonostante nel finale abbia perso qualche minuto a causa di un problema accusato dalla sua prima moto, che lo ha costretto a passare sulla seconda. Per quanto riguarda invece il pilota del Prima Pramac Racing, per lui la sessione è iniziata con una lunga sequenza di lunghi in staccata, poi piano piano sembra essersi messo a posto ed ha scalato la classifica fino alla seconda piazza. Quel che è certo è che sembra l'unico tra i piloti che guidano la GP24 che sembra aver trovato il bandolo della matassa. Cosa che invece non si può dire per il leader iridato Pecco Bagnaia. Il piemontese non riusciva proprio a trovare il feeling con l'anteriore della sua Desmosedici GP, quindi ha soprattutto cercato di stare lontano dai guai. In ogni caso, per lui il weekend è iniziato decisamente in salita, perché si ritrova in 21° posizione, staccato di poco meno di due secondi. Tornando a scorrere la classifica, questo grip precario sembra sorridere alle KTM, che si sono piazzate al terzo ed al quarto posto con il rookie Pedro Acosta e con Brad Binder, anche se le due RC16 si ritrovano già distanziate di oltre sei decimi. Va sottolineato però che a fine turno erano quelle che probabilmente avevano le gomme nelle condizioni migliori, almeno dal punto di vista visivo. La buona notizia del turno arriva da Fabio Di Giannantonio, perché il pilota della Pertamina Enduro VR46 non sembra affatto accusare l'infortunio alla spalla sinistra che lo aveva costretto a rinunciare al Gran Premio d'Austria. Il romano occupa la quinta posizione a poco più di sei decimi e precede l'altra GP23 di Alex Marquez, pilota sempre stato particolarmente veloce su questa pista. In settima posizione c'è la migliore delle Aprilia, che a sorpresa è quella di Miguel Oliveira. Le due RS-GP ufficiali, infatti, per il momento sono piuttosto attardate: Maverick Vinales è in 12° posizione, mentre Aleix Espargaro si ritrova addirittura a chiudere il gruppo ed è parso probabilmente quello con più problemi di tutti a fermare la moto. Ottavo tempo poi per Jack Miller, che precede un terzetto di Ducati del quale fanno parte Enea Bastianini, Franco Morbidelli e Marco Bezzecchi. Anche \"Bestia\" ha avuto grosse difficoltà all'inizio del turno, ma poi è riuscito a trovare uno step rispetto a Bagnaia, inserendosi almeno nella top 10. Passando alle moto giapponesi, la migliore questa volta è stata una Honda, con Joan Mir che si è piazzato 13° a 1\"2, giusto davanti alla Yamaha di Alex Rins. Al momento comunque è presto per capire se le novità provate nei test di Misano possano aver portato un passettino in avanti. Più indietro invece Fabio Quartararo e Luca Mrini, che sono rispettivamente in 18° ed in 19° posizione, staccati entrambi di 1\"7. Main Information Additional Data Additional Data Driver Info Driver Info 1 - 5 Main Information Additional Data 1 - 2 Cla Pilota # Moto Giri Tempo Distacco km\\/h Speed Trap 1 M. Marquez Gresini Racing 93 Ducati 13 1'48.289 168.814 2 J. Martin Pramac Racing 89 Ducati 18 +0.483 1'48.772 0.483 168.065 3 P. Acosta Tech 3 31 KTM 18 +0.613 1'48.902 0.130 167.864 4 B. Binder Red Bull KTM Factory Racing 33 KTM 19 +0.663 1'48.952 0.050 167.787 5 F. Di Giannantonio Team VR46 49 Ducati 13 +0.665 1'48.954 0.002 167.784 6 A. Marquez Gresini Racing 73 Ducati 18 +0.755 1'49.044 0.090 167.646 7 M. Oliveira Trackhouse Racing Team 88 Aprilia 18 +0.797 1'49.086 0.042 167.581 8 J. Miller Red Bull KTM Factory Racing 43 KTM 19 +0.826 1'49.115 0.029 167.537 9 E. Bastianini Ducati Team 23 Ducati 20 +0.931 1'49.220 0.105 167.375 10 F. Morbidelli Pramac Racing 21 Ducati 16 +0.972 1'49.261 0.041 167.313 11 M. Bezzecchi Team VR46 72 Ducati 17 +1.082 1'49.371 0.110 167.144 12 M. Viñales Aprilia Racing Team 12 Aprilia 16 +1.160 1'49.449 0.078 167.025 13 J. Mir Repsol Honda Team 36 Honda 16 +1.276 1'49.565 0.116 166.848 14 A. Rins Yamaha Factory Racing 42 Yamaha 18 +1.359 1'49.648 0.083 166.722 15 T. Nakagami Team LCR 30 Honda 18 +1.366 1'49.655 0.007 166.711 16 A. Fernandez Tech 3 37 KTM 19 +1.380 1'49.669 0.014 166.690 17 J. Zarco Team LCR 5 Honda 18 +1.477 1'49.766 0.097 166.543 18 F. Quartararo Yamaha Factory Racing 20 Yamaha 19 +1.722 1'50.011 0.245 166.172 19 L. Marini Repsol Honda Team 10 Honda 17 +1.756 1'50.045 0.034 166.121 20 R. Fernandez Trackhouse Racing Team 25 Aprilia 16 +1.844 1'50.133 0.088 165.988 21 F. Bagnaia Ducati Team 1 Ducati 14 +1.927 1'50.216 0.083 165.863 22 A. Espargaro Aprilia Racing Team 41 Aprilia 14 +3.174 1'51.463 1.247 164.007 Guarda i risultati completi",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Sport",
        "Human Interest",
        "Lifestyle and Leisure"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-30T12:58:02.009+03:00",
    "updated": "2024-08-30T12:58:02.009+03:00"
}