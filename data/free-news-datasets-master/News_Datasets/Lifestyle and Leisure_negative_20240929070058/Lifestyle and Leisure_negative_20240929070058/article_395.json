{
    "thread": {
        "uuid": "75047595df07607a1e761e91e7381a9b7e74fe22",
        "url": "https://www.leggo.it/esteri/news/crociera_tre_anni_nave_bloccata_900mila_euro_oggi_30_0_8_2024-8324241.html",
        "site_full": "www.leggo.it",
        "site": "leggo.it",
        "site_section": "https://leggo.it/italia/",
        "site_categories": [
            "media",
            "top_news"
        ],
        "section_title": "ITALIA - Leggo.it",
        "title": "Crociera di tre anni, i biglietti costano fino a 900mila euro: ma la nave è bloccata da tre mesi. Cosa è successo",
        "title_full": "Crociera di tre anni, i biglietti costano fino a 900mila euro: ma la nave è bloccata da tre mesi. Cosa è successo",
        "published": "2024-08-30T09:51:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://statics.cedscdn.it/photos/MED_HIGH/42/41/8324241_30081741_navi.jpg",
        "performance_score": 0,
        "domain_rank": 29019,
        "domain_rank_updated": "2024-08-27T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "75047595df07607a1e761e91e7381a9b7e74fe22",
    "url": "https://www.leggo.it/esteri/news/crociera_tre_anni_nave_bloccata_900mila_euro_oggi_30_0_8_2024-8324241.html",
    "ord_in_thread": 0,
    "parent_url": null,
    "author": "Redazione web",
    "published": "2024-08-30T09:51:00.000+03:00",
    "title": "Crociera di tre anni, i biglietti costano fino a 900mila euro: ma la nave è bloccata da tre mesi. Cosa è successo",
    "text": "Una crociera in giro per il mondo di tre anni, un viaggio interminabile alla scoperta di ogni angolo del pianeta, con biglietti arrivati a costare fino a 900mila euro ma che si sta rilevando, se non un incubo, almeno una fregatura. La nave Odyssey della compagnia americana Villa Vie Residences, infatti, avrebbe dovuto salpare lo scorso 30 maggio dall'Irlanda del Nord per iniziare il suo viaggio di tre anni, ma a distanza di tre mesi è ancora bloccata a Belfast a causa di problemi meccanici. La nave non è certamente di grandi dimensioni: pesa 24mila tonnellate e può arrivare ad ospitare 900 viaggiatori. Un numero limitato che rende la nave abbastanza esclusiva. La nave è stata ristrutturata nei mesi scorsi per svolgere dei viaggi residenziali. I passeggeri hanno raggiunto Belfast a fine maggio e alcuni hanno scelto di trascorrere l'estate in Irlanda del Nord. I passeggeri a Belfast Un viaggio di 1.301 giorni che dovrebbe 425 porti e più di 100 isole in Europa, Asia e America. Un costo naturalmente elevato, che per alcuni è arrivato fino a 900mila euro. I passeggeri hanno raggiunto Belfast, ma dopo tre mesi non hanno mai navigato. L'Odyssey è stata ormeggiata nel porto della città vicino ai cantieri navali Harland & Wolff, dove venne costruito nel 1911 il leggendario Titanic. Molti passeggeri hanno trascorso l'estate nella capitale dell'Irlanda del Nord usufruendo di giorno dei servizi della nave come la piscina e il ristorante. Nella notte devono abbandonare la nave e dormire in delle camere hotel pagate dalla compagnia americana. L'amministratore delegato di Villa Vie Residencees Mike Petterson ha comunque garantito che la nave salperà per il suo lunghissimo viaggio entro la settimana prossima.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Lifestyle and Leisure",
        "Social Issue",
        "Human Interest"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-08-30T10:03:17.075+03:00",
    "updated": "2024-09-08T03:09:01.315+03:00"
}