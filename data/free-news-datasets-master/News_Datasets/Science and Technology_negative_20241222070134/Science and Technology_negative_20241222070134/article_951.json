{
    "thread": {
        "uuid": "6b7dcf41779406cd7f9579bd5d80b30470fae58e",
        "url": "https://www.ansa.it/osservatorio_intelligenza_artificiale/notizie/societa/2024/11/21/lia-facile-alle-allucinazioni-e-scollegata-dalla-realta_ae372cc0-7ac0-48a0-b32c-fc0e23005c3a.html",
        "site_full": "www.ansa.it",
        "site": "ansa.it",
        "site_section": "https://www.ansa.it/",
        "site_categories": [
            "media",
            "top_news_ch",
            "top_news_dk",
            "top_news_it",
            "top_news"
        ],
        "section_title": "Agenzia ANSA: ultime notizie di cronaca, politica e sport - ANSA",
        "title": "L'IA facile alle allucinazioni, è scollegata dalla realtà - Societa' - Ansa.it",
        "title_full": "L'IA facile alle allucinazioni, è scollegata dalla realtà - Societa' - Ansa.it",
        "published": "2024-11-21T09:16:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ansa.it/webimages/img_165x110/2024/4/19/6314c3130376cdbd30e8549b4043f7c8.jpg",
        "performance_score": 0,
        "domain_rank": 1870,
        "domain_rank_updated": "2024-11-18T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "6b7dcf41779406cd7f9579bd5d80b30470fae58e",
    "url": "https://www.ansa.it/osservatorio_intelligenza_artificiale/notizie/societa/2024/11/21/lia-facile-alle-allucinazioni-e-scollegata-dalla-realta_ae372cc0-7ac0-48a0-b32c-fc0e23005c3a.html",
    "ord_in_thread": 0,
    "parent_url": null,
    "author": "ansa.it",
    "published": "2024-11-21T09:16:00.000+02:00",
    "title": "L'IA facile alle allucinazioni, è scollegata dalla realtà - Societa' - Ansa.it",
    "text": "L'Intelligenza Artificiale alla base dei grandi modelli linguistici, i cosiddetti Large Language Model come ChatGpt, è scollegata dalla realtà, e dunque non comprende davvero il mondo nel quale viviamo: ciò significa che può facilmente commettere errori grossolani, quelli che vengono chiamati 'allucinazioni'. Lo sottolinea Roberto Navigli, professore dell'Università Sapienza di Roma che si occupa di elaborazione del linguaggio.\nIl ricercatore è intervenuto al convegno sull'impatto dell'IA sull'industria degli audiovisivi e della fotografia, organizzato a Roma dall'ANSA in collaborazione con Deloitte Italia. L'evento è stato realizzato insieme ad Anica (Associazione Nazionale Industrie Cinematografiche, Audiovisive e Digitali), e Airf (Associazione Italiana Reporters Fotografi).\n\"I modelli linguistici non ragionano come gli esseri umani, questo è il tema più importante\", dice Navigli. \"Un altro tema fondamentale è quello dei dati: \"Gli Llm hanno bisogno di leggere migliaia di miliardi di parole: per fare un confronto, un buon lettore può leggere circa 200mila parole a settimana - afferma il ricercatore - quindi meno di un miliardo in un tutta la vita. Gli Llm, inoltre, parlano di cose che non hanno mai visto e vissuto: noi, invece, dobbiamo collegare il linguaggio alla nostra esperienza\".\nGli altri punti chiave sottolineati riguardano la tutela del diritto d'autore, la sostenibilità e la sicurezza, cioè la capacità di questi modelli di generare testi o immagini indesiderabili. \"Noi veniamo da un'IA che sa svolgere un solo compito, mentre stiamo andando verso un'IA che sa svolgere tanti compiti - aggiunge Navigli - Siamo ancora a metà strada di questo percorso\".",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Science and Technology",
        "Social Issue",
        "Human Interest"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [
            {
                "name": "Roberto Navigli",
                "sentiment": "none"
            }
        ],
        "organizations": [
            {
                "name": "Associazione Nazionale Industrie Cinematografiche",
                "sentiment": "none"
            },
            {
                "name": "Associazione Italiana Reporters Fotografi",
                "sentiment": "none"
            },
            {
                "name": "Università Sapienza",
                "sentiment": "none"
            },
            {
                "name": "Deloitte Italia",
                "sentiment": "none"
            },
            {
                "name": "Audiovisive",
                "sentiment": "none"
            },
            {
                "name": "Anica",
                "sentiment": "none"
            },
            {
                "name": "ANSA",
                "sentiment": "none"
            }
        ],
        "locations": [
            {
                "name": "Roma",
                "sentiment": "none"
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-22T16:46:00.113+02:00",
    "updated": "2024-11-22T16:46:00.113+02:00"
}