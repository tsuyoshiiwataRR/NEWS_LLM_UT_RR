{
    "thread": {
        "uuid": "bc3084cdb4142f0c1c3f8a20dbaa7c07554680d7",
        "url": "https://www.trovaprezzi.it/magazine/tech/google-nessun-pixel-tablet-2-allorizzonte",
        "site_full": "www.trovaprezzi.it",
        "site": "trovaprezzi.it",
        "site_section": "https://www.trovaprezzi.it/magazine/tech",
        "site_categories": [],
        "section_title": "Tech | Trovaprezzi.it Magazine",
        "title": "Google: nessun Pixel Tablet 2 all’orizzonte",
        "title_full": "Google: nessun Pixel Tablet 2 all’orizzonte",
        "published": "2024-11-22T12:26:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://immagini.trovaprezzi.it/magazine/2024/11/google.jpg",
        "performance_score": 0,
        "domain_rank": 71476,
        "domain_rank_updated": "2024-11-18T23:00:00.000+02:00",
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "bc3084cdb4142f0c1c3f8a20dbaa7c07554680d7",
    "url": "https://www.trovaprezzi.it/magazine/tech/google-nessun-pixel-tablet-2-allorizzonte",
    "ord_in_thread": 0,
    "parent_url": null,
    "author": "Giuseppe Servidio",
    "published": "2024-11-22T12:26:00.000+02:00",
    "title": "Google: nessun Pixel Tablet 2 all’orizzonte",
    "text": "Per chi attendeva con ansia un aggiornamento del [Pixel Tablet](https://www.trovaprezzi.it/tablet/prezzi-scheda-prodotto/google_pixel_tablet), le notizie non sono incoraggianti. Secondo informazioni ottenute da fonti vicine a Google, l’azienda avrebbe annullato lo sviluppo del Pixel Tablet 2, successore diretto del modello di prima generazione. Questo dispositivo, conosciuto internamente con il nome in codice “kiyomi”, era destinato a migliorare il panorama dei [tablet di Google](https://www.trovaprezzi.it/tablet/offerte/google-tablet), integrando il processore Tensor G4, un nuovo accessorio tastiera e altre funzionalità pensate per aumentare la produttività. Tuttavia, sembra che alcune questioni meramente economiche abbiano spinto Google a interromperne i piani.\nA riferirlo è il sito Android Authority, che in un articolo pubblicato nelle scorse ore ha riferito: “Android Authority ha appreso che Google ha cancellato il Pixel Tablet 2 , il presunto nome del Pixel Tablet di seconda generazione di Google. Ciò è deludente per i fan di Pixel che aspettavano che Google aggiornasse il suo Pixel Tablet di prima generazione con un chipset più recente, una fotocamera migliore e, cosa più importante, un accessorio tastiera ufficiale“.\nLa cancellazione del Pixel Tablet 2 potrebbe dunque riflettere un cambiamento di rotta nella strategia di Google per il mercato dei tablet. Alcuni rumors diffusi in questi giorni suggerivano che anche il Pixel Tablet 3 fosse stato messo da parte, ma ulteriori indagini indicano che il dispositivo citato era proprio quello con il nome in codice “kiyomi”. Questo chiarimento arriva grazie a documenti trapelati che mostrano come il Pixel Tablet 3, previsto per il 2027 e basato sul Tensor G6, si trovi in una fase troppo precoce per essere già coinvolto in tali decisioni.\nLe ambizioni legate al Pixel Tablet 2 erano rilevanti: si stava lavorando a una versione Wi-Fi e una 5G, oltre a una tastiera ufficiale con touchpad, pensata per offrire un’esperienza più completa, che avrebbe avuto l’arduo compito di contrastare il monopolio del settore tablet, da anni dominato da Apple con i suoi [iPad](https://www.trovaprezzi.it/tablet/offerte/ipad). Rimane comunque una speranza per il futuro: il Pixel Tablet 3, che potrebbe arrivare sul mercato con aggiornamenti significativi per soddisfare le esigenze degli utenti “pro”. E chissà che il prossimo tablet di Google non aggiunga proprio questo suffisso al suo nome.\nSecondo un rapporto di Android Authority, Google avrebbe in programma di migrare completamente Chrome OS su Android come parte di una strategia a lungo termine per sfidare il dominio dell'iPad. Questa iniziativa\nProbabilmente sapete già come funzionano gli indirizzi email temporanei: ci sono molti servizi online che li offrono, spesso gratuitamente. È un po’ sorprendente che fino ad ora nessuno dei grandi nomi della\nIl Google Pixel 10, il prossimo flagship di Google successore del Pixel 9 e previsto per l'anno prossimo, è apparso in alcuni benchmark, rivelando il SoC Tensor G5 con il nome in",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Science and Technology",
        "Corporate News and Profiles"
    ],
    "ai_allow": true,
    "canonical": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "rating": null,
    "crawled": "2024-11-22T12:52:06.271+02:00",
    "updated": "2024-11-22T12:52:06.271+02:00"
}