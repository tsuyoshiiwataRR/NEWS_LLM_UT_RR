{
    "thread": {
        "uuid": "c1ca0286e67aef1107414124c53c5bc524190bfd",
        "url": "https://gazzettadelsud.it/articoli/calcio/2023/12/28/doccia-fredda-niente-proroga-delle-agevolazione-fiscali-per-i-calciatori-la-lega-calcio-errore-madornale-de888e8f-2dde-41be-861f-b793ae3e0cac/",
        "site_full": "gazzettadelsud.it",
        "site": "gazzettadelsud.it",
        "site_section": "https://gazzettadelsud.it",
        "site_categories": [
            "media"
        ],
        "section_title": "Quotidiano online della Gazzetta del Sud, notizie e cronaca",
        "title": "Doccia fredda, niente proroga delle agevolazione fiscali per i calciatori. La Lega Calcio: “Errore madornale” - Gazzetta del Sud",
        "title_full": "Doccia fredda, niente proroga delle agevolazione fiscali per i calciatori. La Lega Calcio: “Errore madornale” - Gazzetta del Sud",
        "published": "2023-12-28T22:32:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://gsud.cdn-immedia.net/2019/03/lega-serie-a-970x485.jpg",
        "performance_score": 0,
        "domain_rank": 46523,
        "domain_rank_updated": "2023-12-26T12:06:25.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "c1ca0286e67aef1107414124c53c5bc524190bfd",
    "url": "https://gazzettadelsud.it/articoli/calcio/2023/12/28/doccia-fredda-niente-proroga-delle-agevolazione-fiscali-per-i-calciatori-la-lega-calcio-errore-madornale-de888e8f-2dde-41be-861f-b793ae3e0cac/",
    "ord_in_thread": 0,
    "parent_url": null,
    "author": "@GazzettaDelSud",
    "published": "2023-12-28T22:32:00.000+02:00",
    "title": "Doccia fredda, niente proroga delle agevolazione fiscali per i calciatori. La Lega Calcio: “Errore madornale” - Gazzetta del Sud",
    "text": "«Stupore e preoccupazione per le indiscrezioni relativamente alla decisione che il Consiglio dei Ministri avrebbe preso di non approvare alcuna proroga del regime fiscale speciale per gli impatriati lavoratori sportivi\" sono espresse, in una nota, dalla Lega serie A. «Tale decisione, se confermata, avrà quale unico risultato un esito diametralmente opposto a quello perseguito - prosegue la nota -. La mancata proroga produrrà infatti minore competitività delle squadre, con conseguente riduzione dei ricavi, minori risorse da destinare ai vivai, minore indotto e dunque anche minor gettito per l’erario». La Lega Serie A sottolinea che l'effetto di una eventuale mancata proroga era stato «illustrato in maniera puntuale e dettagliata in una nota inviata al Governo nei giorni scorsi». «Dal momento che la proposta di proroga aveva ottenuto il via libera tecnico per essere presentata in Consiglio dei Ministri, il fatto che alla fine sarebbe stata esclusa - prosegue la nota della Lega - lascia supporre che sia prevalsa per l’ennesima volta una visione del calcio professionistico distorta e viziata da luoghi comuni fallaci: una visione che purtroppo non tiene conto dello straordinario ruolo economico, oltre che sociale e culturale, che ricopre questo comparto industriale in Italia». «Qualora l’esito del consiglio dei ministri venisse confermato, la Serie A auspica che il Parlamento possa correggere questo errore che danneggia non solo il calcio italiano, ma tutto lo sport e il suo considerevole indotto».",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Sport",
        "Crime, Law and Justice"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T01:00:45.537+02:00",
    "updated": "2023-12-29T01:00:45.537+02:00"
}