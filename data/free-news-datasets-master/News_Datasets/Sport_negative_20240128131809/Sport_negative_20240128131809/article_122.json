{
    "thread": {
        "uuid": "2c492e02d5cf6c9f1e9e15fe5e4680c2cc804294",
        "url": "https://www.eurosport.it/calcio/premier-league/2023-2024/arsenal-west-ham-0-2-colpo-esterno-degli-hammers-con-soucek-e-mavropanos-gunners-scavalcati-dal-live_sto9936990/story.shtml",
        "site_full": "www.eurosport.it",
        "site": "eurosport.it",
        "site_section": "https://www.eurosport.it",
        "site_categories": [
            "under_construction",
            "non_standard_content"
        ],
        "section_title": "Notizie sportive, live streaming &amp; risultati - Eurosport",
        "title": "Premier LeaguArsenal-West Ham 0-2: colpo esterno degli Hammers con Soucek e Mavropanos, i Gunners perdono il primato - Eurosport",
        "title_full": "Premier LeaguArsenal-West Ham 0-2: colpo esterno degli Hammers con Soucek e Mavropanos, i Gunners perdono il primato - Eurosport",
        "published": "2023-12-28T21:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://imgresizer.eurosport.com/unsafe/2560x1440/filters:format(jpeg)/origin-imgresizer.eurosport.com/2023/12/28/3851709-78267108-2560-1440.jpg",
        "performance_score": 0,
        "domain_rank": 97931,
        "domain_rank_updated": "2023-12-26T12:06:35.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "2c492e02d5cf6c9f1e9e15fe5e4680c2cc804294",
    "url": "https://www.eurosport.it/calcio/premier-league/2023-2024/arsenal-west-ham-0-2-colpo-esterno-degli-hammers-con-soucek-e-mavropanos-gunners-scavalcati-dal-live_sto9936990/story.shtml",
    "ord_in_thread": 0,
    "parent_url": null,
    "author": "Eurosport_IT",
    "published": "2023-12-28T21:00:00.000+02:00",
    "title": "Premier LeaguArsenal-West Ham 0-2: colpo esterno degli Hammers con Soucek e Mavropanos, i Gunners perdono il primato - Eurosport",
    "text": "Premier LeaguArsenal-West Ham 0-2: colpo esterno degli Hammers con Soucek e Mavropanos, i Gunners perdono il primato PREMIER LEAGUE - L'Arsenal manca il controsorpasso al Liverpool e scivola al secondo posto. La squadra di Arteta tiene in mano il possesso palla, ma un West Ham concreto e spietato trova il colpo esterno all'Emirates Stadium. Soucek nel primo tempo e Mavropanos nella ripresa affondano i Gunners. I Gunners fanno la partita fin dai primi minuti, ma gli Hammers sono più pratici e sfruttano l’unica occasione creata nel primo tempo per andare in vantaggio, quando Soucek tocca in rete un assist di Bowen. Saka viene fermato dal palo prima dell’intervallo, poi Mavropanos indirizza il match di testa in avvio di ripresa. L'assalto dell'Arsenal non manca e Gabriel Jesus ha le occasioni per riaprire la sfida, nel finale Raya para un rigore ed evita quantomeno il tris. Il Tabellino ARSENAL-WEST HAM 0-2 ARSENAL (4-3-3): Raya; White, Saliba, Gabriel, Zinchenko (64’Zinchenko); Odegaard, Rice, Trossard (78’Smith-Rowe); Saka, Gabriel Jesus, Martinelli (64’Nketiah) WEST HAM (4-2-3-1): Areola; Coufal, Mavropanos, Ogbonna, Emerson Palmeri; Alvarez, Soucek; Kudus, Ward-Prowse, Paqueta (33’Benrahma); Bowen WEST HAM (4-2-3-1): Areola; Coufal, Mavropanos, Ogbonna, Emerson Palmeri; Alvarez, Soucek; Kudus, Ward-Prowse, Paqueta (33’Benrahma); Bowen GOL: 13’ Soucek, 55’ Mavropanos ASSIST: Bowen, Ward-Prowse La cronaca in 7 momenti chiave 13’- SOUCEK! VANTAGGIO WEST HAM! Pasticcio difensivo della difesa di casa, nasce tutto da un cross di EMERSON, incomprensione tra i difensori dell'Arsenal e palla che torna buona a fondo campo per BOWEN. Assist al centro per SOUCEK che da due passi tocca in rete. 30’- OCCASIONE ARSENAL! GABRIEL JESUS alza per SAKA nel cuore dell'area, colpo di testa parato d'istinto da AREOLA. 42’- PALO PIENO DI SAKA! Filtrante di ODEGAARD, SAKA si presenta davanti ad AREOLA in zona primo palo e colpisce il legno. 55’- MAVROPANOS! Stacco imperioso e colpo di testa splendido che tocca la traversa e si infila in rete. 2-0 clamoroso per gli Hammers. 66’- ANCORA JESUS! Questa volta è un grosso errore. Palla perfetta dalla destra di WHITE, Jesus sul secondo palo è libero di colpire di testa ma alza troppo la mira. 95'- CALCIO DI RIGORE PER IL WEST HAM! RICE falcia nettamente EMERSON. 96'- RAYA PARA IL RIGORE! Esecuzione a mezza altezza di BENRAHMA e tuffo vincente del portiere. Contenuti correlati Condividi questo articolo Match collegati Pubblicità Ad Pubblicità Ad",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Sport"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T00:24:36.827+02:00",
    "updated": "2023-12-29T00:24:36.827+02:00"
}