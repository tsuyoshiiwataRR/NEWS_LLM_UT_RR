{
    "thread": {
        "uuid": "694bba37251cbc4274b4a8f157c664e4236fed20",
        "url": "http://www.elpuntavui.cat/politica/article/17-politica/2426311-l-extrema-dreta-multiplica-per-set-els-resultats-a-les-europees-segons-els-sondejos-a-peu-d-urna.html",
        "site_full": "www.elpuntavui.cat",
        "site": "elpuntavui.cat",
        "site_section": "http://www.elpuntavui.cat/politica/article/17-politica/2402355-si-penses-en-la-carrera-politica-no-hauria-fet-coses-que-he-fet.html",
        "site_categories": [
            "media"
        ],
        "section_title": "“Si pensés en la carrera política, no hauria fet coses que he fet” | Sara Muñoz | Sta. Coloma de Gramenet | Política | El Punt Avui",
        "title": "L’extrema dreta multiplica per set els resultats a les europees, segons els sondejos | R. Bruna | Barcelona | Política | El Punt Avui",
        "title_full": "L’extrema dreta multiplica per set els resultats a les europees, segons els sondejos | R. Bruna | Barcelona | Política | El Punt Avui",
        "published": "2024-06-07T00:46:00.000+03:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://www.elpuntavui.cat/fitxers/collaboradors/000/0150/0000150832/4x3/0000150832ver3.jpg",
        "performance_score": 0,
        "domain_rank": 29503,
        "domain_rank_updated": "2024-06-04T13:08:15.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "694bba37251cbc4274b4a8f157c664e4236fed20",
    "url": "http://www.elpuntavui.cat/politica/article/17-politica/2426311-l-extrema-dreta-multiplica-per-set-els-resultats-a-les-europees-segons-els-sondejos-a-peu-d-urna.html",
    "ord_in_thread": 0,
    "parent_url": null,
    "author": "El Punt Avui",
    "published": "2024-06-07T00:46:00.000+03:00",
    "title": "L’extrema dreta multiplica per set els resultats a les europees, segons els sondejos | R. Bruna | Barcelona | Política | El Punt Avui",
    "text": "Països Baixos L’extrema dreta multiplica per set els resultats a les europees, segons els sondejos a peu d’urna La coalició ecosocialista seria la més votada i obtindria un eurodiputat més que la dreta radical de Geert Wilders La participació al país més matiner en l’elecció del nou Parlament Europeu ha estat del 44%, tres punts més que fa cinc anys La primera votació per a l’elecció del nou Parlament Europeu apunta a un ascens de l’extrema dreta. El Partit per la Llibertat (PVV) de l’islamòfob Geer Wilders hauria obtingut set escons, segons els sondejos a peu d’urna, sis més que a l’última eurolegislatura. El partit més votat no seria el PVV, sinó la coalició ecosocialista GL-PvdA, formada pels verds i els socialdemòcrates neerlandesos, que obtindria vuit dels 31 escons que corresponen als Països Baixos. No obstant, els resultats oficials no es coneixeran fins diumenge a la nit, quan tanqui l’últim col·legi electoral de la Unió Europea (UE), i això deixa la porta oberta a què les dues llistes capdavanteres intercanviïn algun escó. En qualsevol cas, la dreta radical de Wilders multiplicaria almenys per set la seva actual representació, ja que només tenia un escó a l’última eurocambra. A més, aquest eurodiputat l’havia obtingut gràcies al repartiment addicional d’escons posterior al Brexit. Per contra, l’aliança d’esquerres perdia un escó, ja que verds i socialdemòcrates sumaven fins ara nou eurodiputats. El liberal Partit Popular per la Llibertat i la Democràcia (VVD), del primer ministre sortint Mark Rutte, quedaria tercer amb quatre escons. Els democratacristians de la CDA i els liberals d’esquerres D66 obtindrien tres eurodiputats cadascun. El Moviment Camperol Ciutadà (BBB), el partit dels grangers, molt crític amb les normatives agràries europees, entraria per primera vegada al Parlament Europeu amb dos diputats. Els quatre escons restants se’ls repartirien, respectivament, el partit proeuropeu Volt, el democratacristià NSC, el calvinista SGP i el Partit dels Animals PvdD. El gran perdedor de la primera votació de les eleccions europees seria l’ultradretà Fòrum per la Democràcia (FvD) de Thierry Baudet, que perdria els quatre escons que té actualment a Europa. Ara bé, els sondejos a peu d’urna tenen un marge d’error al voltant d’un escó per partit, i això pot afectar sobretot els partits que d’entrada apareixen sense representació, i que al final podrien entrar a l’eurocambra. Els resultats es coneixeran a partir de les onze de la nit de diumenge, quan tanquin els últims col·legis electorals europeus, a Itàlia. La participació als Països Baixos ha estat del 44%, tres punts més que als comicis europeus del 2019. Notícies relacionades [Identificar-me](/registre/compte/verificat.html?return=aHR0cDovL3d3dy5lbHB1bnRhdnVpLmNhdC9wb2xpdGljYS9hcnRpY2xlLzE3LXBvbGl0aWNhLzI0MjYzMTEtbC1leHRyZW1hLWRyZXRhLW11bHRpcGxpY2EtcGVyLXNldC1lbHMtcmVzdWx0YXRzLWEtbGVzLWV1cm9wZWVzLXNlZ29ucy1lbHMtc29uZGVqb3MtYS1wZXUtZC11cm5hLmh0bWw/YT0jY29tbWVudHM=&msg=34bd8f3599cdc6f6308d40855bdb2a1b). Si ja sou usuari verificat, us heu d'identificar. [Vull ser usuari verificat](/registre/compte/verificat.html?return=aHR0cDovL3d3dy5lbHB1bnRhdnVpLmNhdC9wb2xpdGljYS9hcnRpY2xlLzE3LXBvbGl0aWNhLzI0MjYzMTEtbC1leHRyZW1hLWRyZXRhLW11bHRpcGxpY2EtcGVyLXNldC1lbHMtcmVzdWx0YXRzLWEtbGVzLWV1cm9wZWVzLXNlZ29ucy1lbHMtc29uZGVqb3MtYS1wZXUtZC11cm5hLmh0bWw/YT0jY29tbWVudHM=&msg=34bd8f3599cdc6f6308d40855bdb2a1b). Per escriure un comentari cal ser usuari verificat. [Normes de Participació](/epa/normes-participacio.html).",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Politics"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-06-07T01:26:07.433+03:00",
    "updated": "2024-06-07T05:32:17.840+03:00"
}