{
    "thread": {
        "uuid": "32043813a468545fc4a918a562ad6ea416053a11",
        "url": "https://www.tgcom24.mediaset.it/mastergame/news/videogiochi-xbox-microsoft-gaming-licenziamenti_87292869-202402k.shtml",
        "site_full": "www.tgcom24.mediaset.it",
        "site": "mediaset.it",
        "site_section": "https://www.tgcom24.mediaset.it/rss.xml",
        "site_categories": [
            "media"
        ],
        "section_title": "Tgcom24",
        "title": "Videogiochi: nuovi tagli in casa Xbox, altri 650 licenziamenti",
        "title_full": "Videogiochi: nuovi tagli in casa Xbox, altri 650 licenziamenti",
        "published": "2024-09-13T11:23:00.000+03:00",
        "replies_count": 0,
        "participants_count": 0,
        "site_type": "news",
        "country": "",
        "main_image": "https://img-api.cloud.mediaset.net/api/images/kn/v1/image_main/1200/675/87294220?r=10",
        "performance_score": 0,
        "domain_rank": 4943,
        "domain_rank_updated": "2024-09-03T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "32043813a468545fc4a918a562ad6ea416053a11",
    "url": "https://www.tgcom24.mediaset.it/mastergame/news/videogiochi-xbox-microsoft-gaming-licenziamenti_87292869-202402k.shtml",
    "ord_in_thread": 0,
    "parent_url": null,
    "author": null,
    "published": "2024-09-13T11:23:00.000+03:00",
    "title": "Videogiochi: nuovi tagli in casa Xbox, altri 650 licenziamenti",
    "text": "[Adatto ad ogni occasione](https://www.tgcom24.mediaset.it/na/scaglie/parmigiano-reggiano-aperitivo-abbinamenti_84325823-202402k.shtml) Microsoft riduce ancora l'organico della divisione dedicata ai videogiochi dopo l'acquisizione di Activision Blizzard King: forza lavoro ridotta del 3,2% © Ufficio stampa Non si placa la crisi che ha colpito il mondo dei videogiochi: Microsoft ha annunciato una riduzione della forza lavoro per la divisione Microsoft Gaming, che include Xbox Game Studios e i vari studi acquisiti (Bethesda e Activision Blizzard King in primis). Proprio l'enorme mole di dipendenti di quest'ultima ha spinto Microsoft a una seconda ondata di licenziamenti, con cui ridurrà del 3,2% il numero di dipendenti. Sono ben 650 i dipendenti di Microsoft Gaming che dovranno abbandonare il proprio posto di lavoro nelle prossime settimane: l'annuncio è arrivato da Phil Spencer, amministratore delegato della divisione della casa di Redmond incentrata sui videogiochi, che ha confermato la scelta di tagliare ruoli amministrativi e di supporto in esubero rispetto alle esigenze. Dopo aver superato quota 20mila dipendenti in seguito all'acquisizione miliardaria di Activision Blizzard King, la società americana sta continuando a operare tagli e aggiustamenti al fine di rendere il gruppo Xbox sostenibile nel medio/lungo periodo. Dopo i 1.900 dipendenti licenziati lo scorso gennaio, ora tocca ad altri 650 membri del personale amministrativo e di supporto, chiamati a rinunciare alla propria occupazione per consentire all'azienda di gestire al meglio i costi. \"Negli ultimi dodici mesi, il nostro obiettivo è stato minimizzare le conseguenze accogliendo al contempo nuovi team e permettendo loro di svolgere al meglio il proprio lavoro\", si legge in una nota condivisa da Spencer ai dipendenti di Microsoft Gaming. \"Nell'ambito dell'allineamento della nostra struttura di team post-acquisizione e della gestione del nostro business, abbiamo preso la decisione di eliminare circa 650 ruoli all'interno di Microsoft Gaming, principalmente funzioni aziendali e di supporto, al fine di organizzare la nostra attività per un successo a lungo termine\". \"Con questi cambiamenti, i nostri team aziendali e di supporto e le risorse sono allineati per una crescita futura sostenibile e possono meglio supportare i nostri team di studio e le unità di business con programmi e risorse scalabili a seconda delle esigenze. Separatamente, come parte della gestione delle attività, ci sono alcuni impatti su altri team mentre si adattano alle priorità in evoluzione e gestiscono il ciclo di vita e le prestazioni dei giochi. Nessun gioco, dispositivo o esperienza viene cancellato e nessuno studio viene chiuso come parte degli aggiustamenti di oggi. Nel corso della storia del nostro team, abbiamo avuto grandi momenti e ne abbiamo avuti di impegnativi. Oggi è uno di quelli difficili\". Non si tratta dell'unica notizia che ha colpito il mondo dei videogiochi nelle ultime ore: a pochi giorni dall'[annuncio dell'accordo con Remedy Entertainment](https://www.tgcom24.mediaset.it/mastergame/news/videogiochi-control-2-remedy-annapurna-interactive_86627711-202402k.shtml), l'intero team dell'etichetta Annapurna Interactive ha deciso di rassegnare le proprie dimissioni dopo una disputa sulla direzione del publisher, con una serie di cambi al vertice e strategie discordanti che hanno spinto i 25 membri del team a dimettersi, lasciando la divisione videoludica di Annapurna Pictures completamente priva di dipendenti.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Economy, Business and Finance",
        "Social Issue",
        "Labor"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-09-13T12:21:27.307+03:00",
    "updated": "2024-10-05T15:32:13.861+03:00"
}