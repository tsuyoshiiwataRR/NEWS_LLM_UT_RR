{
    "thread": {
        "uuid": "b07618b14ea3db20c8b4e347932a715dc5cd4328",
        "url": "https://www.lanazione.it/massa-carrara/cronaca/negati-i-diritti-ai-lavoratori-raccolta-firme-per-gli-insegnanti-26e21f15",
        "site_full": "www.lanazione.it",
        "site": "lanazione.it",
        "site_section": "https://www.lanazione.it/sitemaps/nazione/sitemap_news1.xml",
        "site_categories": [
            "media",
            "top_news"
        ],
        "section_title": "",
        "title": "\"Negati i diritti ai lavoratori\". Raccolta firme per gli insegnanti",
        "title_full": "\"Negati i diritti ai lavoratori\". Raccolta firme per gli insegnanti",
        "published": "2024-09-13T06:02:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.lanazione.it/image-service/view/acePublic/alias/contentid/MzljNTg3YTUtYzM4My00/0/negati-i-diritti-ai-lavoratori-raccolta-firme-per-gli-insegnanti.jpeg?f=16:9&amp;w=1200&amp;h=630",
        "performance_score": 0,
        "domain_rank": 17351,
        "domain_rank_updated": "2024-09-03T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "b07618b14ea3db20c8b4e347932a715dc5cd4328",
    "url": "https://www.lanazione.it/massa-carrara/cronaca/negati-i-diritti-ai-lavoratori-raccolta-firme-per-gli-insegnanti-26e21f15",
    "ord_in_thread": 0,
    "parent_url": null,
    "author": "La Nazione",
    "published": "2024-09-13T06:02:00.000+03:00",
    "title": "\"Negati i diritti ai lavoratori\". Raccolta firme per gli insegnanti",
    "text": "MASSA\nParte la raccolta dei ricorsi per il personale scolastico per il recupero dell’anno scolastico 2013 su iniziativa del sindacato Snals Confsal provinciale. \"Un’occasione di giustizia per tutti i lavoratori\" dichiara la segretaria provinciale con il suo segretario Giacomo Lo Cascio. \"Avvertiamo tutto il personale scolastico delle scuole di ogni ordine e grado che, alla luce delle recenti sentenze emesse dalla magistratura relative all’anno 2013, è stato avviato il processo di raccolta dei ricorsi da presentare al giudice del lavoro. Questa iniziativa rappresenta un’opportunità fondamentale per difendere i diritti dei lavoratori della scuola, che da troppo tempo vedono compressi i loro diritti e riconoscimenti economici e professionali\".\nL’anno 2013 \"è una data cruciale per i lavoratori della scuola, sia per chi era già in servizio, sia per chi ha iniziato a lavorare in quell’anno, oltre che per i pensionati. Le sentenze emesse dalla magistratura giudicante hanno evidenziato gravi disparità e violazioni dei diritti contrattuali, con ripercussioni significative su retribuzioni, carriere e condizioni lavorative. È per questo motivo che lo Snals Confsal ha deciso di agire con prontezza e determinazione, raccogliendo i ricorsi che potranno essere presentati al giudice del lavoro per rivendicare i diritti di chi ha subito danni e ingiustizie\"\n\"Il recupero dei diritti relativi all’anno 2013 – prosegue – non riguarda solo chi era in servizio in quell’anno, ma ha implicazioni anche per coloro che hanno iniziato a lavorare in quel periodo, così come per i pensionati che vedono riflessi nei loro trattamenti previdenziali le decisioni prese in quegli anni. Il sindacato sottolinea l’importanza di questa azione collettiva per garantire a tutti i lavoratori coinvolti, a qualsiasi livello, il riconoscimento dei diritti non adeguatamente tutelati e il recupero delle somme e degli status professionali spettanti. Lo Snals Confsal – prosegue –, con la sua storica indipendenza da qualsiasi appartenenza politico- ideologica, si impegna con serietà e dedizione nella tutela degli interessi di tutti i lavoratori della scuola. Il sindacato agisce unicamente per la difesa dei diritti dei propri iscritti, senza condizionamenti di parte, e con un approccio trasparente e focalizzato sulle reali esigenze del personale scolastico\".\nIl professor Giacomo Lo Cascio invita tutto il personale interessato a rivolgersi alla segreteria provinciale di via Vittorio Alfieri, 16, Massa, tel 0585/41733, mail [email protected] , per avere informazioni dettagliate sulla procedura per aderire ai ricorsi e sulle modalità di partecipazione. \"È fondamentale che ciascun lavoratore, sia esso attivo o già in pensione, non perda questa occasione per rivendicare i propri diritti e ottenere giustizia. Il sindacato Snals Confsal continua la sua battaglia – conclude nel suo intervento il professore – con impegno e determinazione, affinché nessun lavoratore della scuola venga lasciato indietro e affinché le conquiste ottenute siano difese e valorizzate nel rispetto della dignità e dei diritti di tutti\".",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-09-13T07:47:47.839+03:00",
    "updated": "2024-09-13T07:47:47.839+03:00"
}