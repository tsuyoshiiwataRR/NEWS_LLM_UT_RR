{
    "thread": {
        "uuid": "c0361749d3c1cea3ee32ce655528878f4ae55cc1",
        "url": "https://www.milanotoday.it/cronaca/sciopero/20-settembre-atm-orari.html",
        "site_full": "www.milanotoday.it",
        "site": "milanotoday.it",
        "site_section": "https://www.milanotoday.it/rss",
        "site_categories": [
            "media",
            "top_news"
        ],
        "section_title": "MilanoToday",
        "title": "A Milano è in arrivo un nuovo sciopero dei mezzi: a rischio metro, bus e tram Atm",
        "title_full": "A Milano è in arrivo un nuovo sciopero dei mezzi: a rischio metro, bus e tram Atm",
        "published": "2024-09-13T07:57:00.000+03:00",
        "replies_count": 0,
        "participants_count": 1,
        "site_type": "news",
        "country": "",
        "main_image": "https://www.milanotoday.it/~media/horizontal-hi/39109795700595/metro_chiusa_2022-2.jpeg",
        "performance_score": 0,
        "domain_rank": 38386,
        "domain_rank_updated": "2024-09-03T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "c0361749d3c1cea3ee32ce655528878f4ae55cc1",
    "url": "https://www.milanotoday.it/cronaca/sciopero/20-settembre-atm-orari.html",
    "ord_in_thread": 0,
    "parent_url": null,
    "author": "Redazione",
    "published": "2024-09-13T07:57:00.000+03:00",
    "title": "A Milano è in arrivo un nuovo sciopero dei mezzi: a rischio metro, bus e tram Atm",
    "text": "A Milano è in arrivo un nuovo sciopero dei mezzi: a rischio metro, bus e tram Atm\nL'agitazione, indetta per il 20 settembre, coinvolgerà i lavoratori del trasporto pubblico in diverse città\nA Milano è in arrivo un nuovo\nsciopero dei mezzi. Dopo quello di lunedì 9 settembre che ha messo in ginocchio i pendolari dalle 18 in poi, Usb lavoro privato, Cub trasporti, Sgb, Cobas lavoro privato e Adl cobas hanno indetto una nuova agitazione. Venerdì 20 settembre i lavoratori del tpl di varie città si fermeranno per 24 ore. A Milano saranno a rischio metro, bus e tram di Atm.\nLe ragioni dello sciopero\nSalario, sicurezza e diritti. Queste le ragioni per cui i lavoratori hanno deciso di scendere in piazza un'altra volta. \"Temi centrali su cui si basa la piattaforma di rinnovo contrattuale che Usb lavoro privato ha presentato alle istituzioni e associazioni datoriali\", scrivono i sindacati in una nota. Usb rincara: \"Nonostante i lavoratori del settore continuano a denunciare le pesanti condizioni di lavoro a cui sono sottoposti e la continua aggressione ai diritti più elementari, governo, associazioni datoriali di categoria e aziende proseguono nella loro scellerata politica di smantellamento della categoria trasformandola in un mestiere dal quale tutti fuggono\".\nI lavoratori del settore non si sentono ascoltati, anche dal governo che, a loro detta, \"continua a rispondere con inaccettabili provocazioni e minaccia la demolizione delle poche tutele rimaste in materia di lavoro usurante rilanciando un ulteriore aumento dell’età per accedere alla pensione\". \"Ora più che mai è necessario scioperare - hanno concluso da Usb -. Impediamo al governo di smantellare i nostri diritti, rivendiamo un salario dignitoso, un lavoro sicuro\".",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Social Issue",
        "Labor"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-09-13T09:13:20.277+03:00",
    "updated": "2024-09-13T09:13:20.277+03:00"
}