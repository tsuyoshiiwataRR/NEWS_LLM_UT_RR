{
    "thread": {
        "uuid": "178315ee36c700debd342d2e9ae55820ccbc16be",
        "url": "https://it.euronews.com/business/2024/09/13/sciopero-dei-lavoratori-boeing-la-sfida-che-potrebbe-avere-ripercussioni-sulle-consegne-de",
        "site_full": "it.euronews.com",
        "site": "euronews.com",
        "site_section": "https://it.euronews.com/business",
        "site_categories": [
            "media"
        ],
        "section_title": "Business | Euronews",
        "title": "Sciopero dei lavoratori Boeing: la sfida che potrebbe avere ripercussioni sulle consegne degli aerei | Euronews",
        "title_full": "Sciopero dei lavoratori Boeing: la sfida che potrebbe avere ripercussioni sulle consegne degli aerei | Euronews",
        "published": "2024-09-13T13:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://static.euronews.com/articles/stories/08/72/69/78/1200x675_cmsv2_d887abcf-b146-5b9c-80b5-e19097097faf-8726978.jpg",
        "performance_score": 0,
        "domain_rank": 564,
        "domain_rank_updated": "2024-09-03T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "178315ee36c700debd342d2e9ae55820ccbc16be",
    "url": "https://it.euronews.com/business/2024/09/13/sciopero-dei-lavoratori-boeing-la-sfida-che-potrebbe-avere-ripercussioni-sulle-consegne-de",
    "ord_in_thread": 0,
    "parent_url": null,
    "author": "Euronews",
    "published": "2024-09-13T13:00:00.000+03:00",
    "title": "Sciopero dei lavoratori Boeing: la sfida che potrebbe avere ripercussioni sulle consegne degli aerei | Euronews",
    "text": "PUBBLICITÀ Circa 33mila lavoratori della Boeing hanno deposto gli strumenti di lavoro a partire dalla mezzanotte di venerdì, dopo aver votato per lo sciopero .\nL'azione è un nuovo colpo per il colosso costruttore di aerei, che nell'ultimo periodo sta affrontando sfide finanziarie e di reputazione.\nL'Associazione internazionale dei macchinisti e dei lavoratori aerospaziali ha dichiarato che i suoi membri hanno respinto un contratto che avrebbe aumentato le retribuzioni del 25 per cento in quattro anni.\nIl sindacato ha aggiunto che il 94,6 per cento ha votato a favore del rifiuto del contratto, mentre il 96 per cento ha votato a favore dello sciopero. Per lo sciopero, era necessaria solo una maggioranza di due terzi.\nI lavoratori sono insoddisfatti per la stagnazione dei salari I leader del sindacato avevano inizialmente consigliato ai membri di accettare il contratto proposto all'inizio della settimana.\nOltre ad aumentare i salari, avrebbe mantenuto la costruzione del prossimo aereo commerciale della Boeing nell'area di Seattle, a condizione che il progetto iniziasse prima della scadenza del contratto.\nI lavoratori, tuttavia, sono arrabbiati per la stagnazione dei salari e per le concessioni fatte a partire dal 2008 sulle pensioni e sull'assistenza sanitaria .\nLa Boeing ha sottolineato di essere “pronta a tornare al tavolo per raggiungere un nuovo accordo” dopo il voto.\nRelated La capsula Starliner della Boeing atterrata senza astronauti a bordo Boeing, aereo fuori pista in Senegal: 10 feriti e altre polemiche sulla sicurezza dopo il 737 Max “Il messaggio è stato chiaro: l'accordo provvisorio raggiunto con la leadership dello Iam non era accettabile per gli iscritti. Restiamo impegnati a ripristinare le relazioni con i nostri dipendenti e con il sindacato ”, ha dichiarato l'azienda in un comunicato.\nLo sciopero ignora un appello dell'ultimo minuto del nuovo amministratore delegato della Boeing, Kelly Ortberg, nominato il mese scorso.\nPoco prima del voto, Ortberg aveva avvertito i lavoratori che lo sciopero avrebbe messo “a rischio” la ripresa dell'azienda, aggiungendo che “nessuno vince” in caso di sciopero.\nUn anno difficile per il colosso dell'aeronautica Quest'anno ben poco è andato per il verso giusto per la Boeing, dall'esplosione di un pannello in uno dei suoi jet passeggeri a gennaio alla Nasa che ha lasciato due astronauti nello spazio invece di rimandarli a casa con una navicella Boeing afflitta da problemi.\nFinché lo sciopero continuerà, la Boeing sarà privata del denaro necessario che ricava dalla consegna di nuovi aerei alle compagnie aeree.\nCondividi questo articolo Commenti Notizie correlate La capsula Starliner della Boeing atterrata senza astronauti a bordo Corea del Sud, i lavoratori della Samsung Electronics in sciopero Frodi online: Revolut boccia l'iniziativa di Meta, \"non è sufficiente\", su Facebook volano le truffe Sicurezza aerea Boeing Sciopero PUBBLICITÀ Scelti per voi Ora in riproduzione Prossima Libano, Idf: \"Ucciso responsabile reti di comunicazione di Hezbollah\" Ora in riproduzione Prossima Morte Nasrallah, Khamenei: \"Legittimo l'attacco del 7 ottobre\" Ora in riproduzione Prossima Dazi alle auto elettriche cinesi: i Paesi Ue si dividono Ora in riproduzione Prossima Ucraina, nuovi attacchi missilistici russi nell'oblast di Donetsk Ora in riproduzione Prossima Austria, leader della destra Kickl a colloquio per formare il governo PUBBLICITÀ I più visti Corea del Sud presenta il suo più grande missile balistico Come fa Israele a sapere dove sono i capi dei gruppi terroristici Emilia Romagna: allerta rossa maltempo, duemila evacuati nel ravennate La desalinizzazione può contribuire al fabbisogno di acqua dolce? In collaborazione con the European Commission Qual è il Paese più conveniente in Europa per acquistare una casa? PUBBLICITÀ",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Economy, Business and Finance"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-09-13T14:30:14.306+03:00",
    "updated": "2024-10-05T00:53:55.005+03:00"
}