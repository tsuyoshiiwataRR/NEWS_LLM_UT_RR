{
    "thread": {
        "uuid": "8b1040635f45562ef57ba792e42656032292add2",
        "url": "https://www.eunews.it/2024/09/13/sciopero-charleroi-aeroporto-bruxelles",
        "site_full": "www.eunews.it",
        "site": "eunews.it",
        "site_section": "https://www.eunews.it",
        "site_categories": [
            "politics",
            "law_government_and_politics"
        ],
        "section_title": "Eunews - News sull&#039;Europa e l&#039;Unione Europea da Bruxelles",
        "title": "Continua lo sciopero all’Aeroporto di Charleroi, tutti i voli di venerdì cancellati",
        "title_full": "Continua lo sciopero all’Aeroporto di Charleroi, tutti i voli di venerdì cancellati",
        "published": "2024-09-13T14:50:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 66521,
        "domain_rank_updated": "2024-09-03T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "8b1040635f45562ef57ba792e42656032292add2",
    "url": "https://www.eunews.it/2024/09/13/sciopero-charleroi-aeroporto-bruxelles",
    "ord_in_thread": 0,
    "parent_url": null,
    "author": "Noemi Morucci",
    "published": "2024-09-13T14:50:00.000+03:00",
    "title": "Continua lo sciopero all’Aeroporto di Charleroi, tutti i voli di venerdì cancellati",
    "text": "Bruxelles – Il maxi-sciopero all’ Aeroporto di Bruxelles Charleroi (BSCA) prosegue anche nella giornata di oggi (13 settembre) , come annunciato . Sono stati cancellati tutti i voli in partenza ed arrivo, per motivi di sicurezza e mancanza di personale.\nLo sciopero è iniziato giovedì mattina , dopo essere stato preannunciato il 4 settembre dalle associazioni sindacali, e ha visto la massiccia partecipazione dei lavoratori dello scalo belga . “Il generale sentimento di stanchezza “, denunciato dai sindacati, è esploso in una protesta che sta paralizzando il traffico aereo di Charleroi da due giorni.\nCome riporta il giornale belga Le Soir , questa mattina la direzione dell’aeroporto e i sindacati hanno ripreso i colloqui , dopo la riunione di giovedì sera alla quale ha partecipato anche la ministra vallona degli aeroporti Cécile Neve. Alain Goelens , rappresentante permanente del Setca (Syndicat des employés, techniciens et cadres) , si aspetta per i lavoratori “un calendario di discussioni con scadenze chiare da rispettare nelle prossime settimane” e Carl Yernaux , rappresentante permanente Cne (Centrale nationale des employés) , ricorda che gli operatori “non chiedono soldi extra ma condizioni di lavoro che garantiscano il loro benessere sul posto di lavoro”.\nLe discussioni dovrebbero durare diverse ore, ma l’obiettivo comune è la riapertura dell’aeroporto entro sabato .",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor"
    ],
    "ai_allow": true,
    "webz_reporter": false,
    "external_links": [
        "https://www.lesoir.be/622444/article/2024-09-13/greve-laeroport-de-charleroi-tous-les-vols-annules-ce-vendredi-les-discussions?utm_source=a_la_une",
        "https://lesoir.be/622444/article/2024-09-13/greve-laeroport-de-charleroi-tous-les-vols-annules-ce-vendredi-les-discussions?utm_source=a_la_une",
        "https://www.lesoir.be/622444/article/2024-09-13/greve-laeroport-de-charleroi-tous-les-vols-annules-ce-vendredi-les-discussions"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-09-13T19:21:17.155+03:00",
    "updated": "2024-09-13T19:21:17.155+03:00"
}