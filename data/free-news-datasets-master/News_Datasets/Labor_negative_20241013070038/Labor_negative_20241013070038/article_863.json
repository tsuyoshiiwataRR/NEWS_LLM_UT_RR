{
    "thread": {
        "uuid": "b2232bf5d33ef3eff882d235d09acd7ce93834ac",
        "url": "https://www.genova24.it/2024/09/il-20-settembre-anche-a-genova-sciopero-del-trasporto-pubblico-dei-sindacati-di-base-399002",
        "site_full": "www.genova24.it",
        "site": "genova24.it",
        "site_section": "http://www.genova24.it/feed/",
        "site_categories": [
            "media",
            "education",
            "sports"
        ],
        "section_title": "Genova24.it",
        "title": "Il 20 settembre anche a Genova sciopero del trasporto pubblico dei sindacati di base",
        "title_full": "Il 20 settembre anche a Genova sciopero del trasporto pubblico dei sindacati di base",
        "published": "2024-09-13T16:38:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ivg.it/photogallery_new/images/2023/09/generico-settembre-2023-822564.jpg",
        "performance_score": 0,
        "domain_rank": 162519,
        "domain_rank_updated": "2024-09-03T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "b2232bf5d33ef3eff882d235d09acd7ce93834ac",
    "url": "https://www.genova24.it/2024/09/il-20-settembre-anche-a-genova-sciopero-del-trasporto-pubblico-dei-sindacati-di-base-399002",
    "ord_in_thread": 0,
    "parent_url": null,
    "author": "Giulia Mietta",
    "published": "2024-09-13T16:38:00.000+03:00",
    "title": "Il 20 settembre anche a Genova sciopero del trasporto pubblico dei sindacati di base",
    "text": "Genova. Amt informa che le organizzazioni sindacali CUB Trasporti, Cobas Lavoro privato, Adl Cobas, Sgb e, con atto separato, USB lavoro privato Genova, hanno comunicato la loro adesione allo sciopero nazionale indetto dalle proprie segreterie nazionali, della durata di 24 ore, per la giornata di venerdì 20 settembre 2024.\nPer chi aderirà allo sciopero, le modalità di astensione dal lavoro del personale di AMT sono le seguenti:\nServizio di trasporto urbano Amt Genova\nIl personale viaggiante si asterrà dal lavoro per l’intera giornata, il servizio sarà garantito nelle due fasce: dalle ore 6.00 alle ore 9.00 e dalle ore 17.30 alle ore 20.30;\nil restante personale si asterrà dal lavoro per l’intero turno (compreso il personale di biglietterie e Servizio Clienti).\nServizio di trasporto provinciale\nIl personale viaggiante si asterrà dal lavoro per l’intera giornata, il servizio sarà garantito nelle due fasce: dalle ore 6.00 alle ore 9.00 e dalle ore 17.00 alle ore 20.00;\nil personale delle biglietterie provinciali si asterrà dal lavoro dalle ore 9.00 alle ore 16.30.\nServizio ferrovia Genova Casella\nIl personale viaggiante si asterrà dal lavoro per l’intera giornata, il servizio sarà garantito nelle due fasce: dalle ore 6.30 alle ore 9.30 e dalle ore 17.30 alle ore 20.30;\nil personale della biglietteria si asterrà dal lavoro per l’intero turno.\nIn ambito urbano il servizio sarà garantito per le persone portatrici di handicap. In ambito provinciale, il servizio di trasporto sarà garantito nell’ambito dei servizi convenzionati dedicati alle persone portatrici di handicap; verranno altresì garantiti i servizi di noleggio e/o servizi aggiuntivi solo se prenotati prima della proclamazione dello sciopero stesso.\nPer fornire opportuni elementi di valutazione sui possibili disservizi, si informa che in occasione dell’ultimo sciopero di 24 ore proclamato da CUB Trasporti e USB lavoro privato Genova, ed effettuato in data 06/05/2024, hanno aderito il 21,06% degli operatori di esercizio urbani e il 23,38% degli operatori di esercizio provinciali. Non si è registrata invece alcuna adesione tra il personale viaggiante degli impianti verticali, della ferrovia Genova Casella e della metropolitana.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Social Issue"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-09-13T20:10:55.886+03:00",
    "updated": "2024-09-13T20:10:55.886+03:00"
}