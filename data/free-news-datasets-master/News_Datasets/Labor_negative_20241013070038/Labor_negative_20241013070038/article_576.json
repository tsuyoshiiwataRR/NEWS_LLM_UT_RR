{
    "thread": {
        "uuid": "68af313274100febc757003bf374d656422472cf",
        "url": "https://www.bolognatoday.it/cronaca/sciopero-bus-20-settembr.html",
        "site_full": "www.bolognatoday.it",
        "site": "bolognatoday.it",
        "site_section": "https://www.bolognatoday.it/rss",
        "site_categories": [
            "media",
            "top_news"
        ],
        "section_title": "BolognaToday",
        "title": "Ancora uno sciopero dei trasporti, stop bus e corriere per 24 ore",
        "title_full": "Ancora uno sciopero dei trasporti, stop bus e corriere per 24 ore",
        "published": "2024-09-13T11:14:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.bolognatoday.it/~media/horizontal-hi/29547003565995/autobus-tper.jpeg",
        "performance_score": 0,
        "domain_rank": 126988,
        "domain_rank_updated": "2024-09-03T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "68af313274100febc757003bf374d656422472cf",
    "url": "https://www.bolognatoday.it/cronaca/sciopero-bus-20-settembr.html",
    "ord_in_thread": 0,
    "parent_url": null,
    "author": "Redazione",
    "published": "2024-09-13T11:14:00.000+03:00",
    "title": "Ancora uno sciopero dei trasporti, stop bus e corriere per 24 ore",
    "text": "[Cronaca](/cronaca/)\nAncora uno sciopero dei trasporti, stop bus e corriere per 24 ore\nSi svolgerà, nel rispetto delle fasce di garanzia, ma i servizi di trasporto pubblico urbano, suburbano ed extraurbano non saranno garantiti\nQUI PER ISCRIVERSI AL CANALE WHATSAPP DI BOLOGNATODAY\nDopo lo\nstop del 9 settembre, un nuovo sciopero dei trasporti di è stato proclamato dai sindacati di basi per il 20 settembre che coinvolge gli autoferrotranvieri, settore che, riporta Usb nella nota \"continuano a denunciare le pesanti condizioni di lavoro a cui sono sottoposti e la continua aggressione ai diritti più elementari - con - salari di ingresso al di sotto delle 7 euro l’ora, carichi di lavoro in barba a ogni normativa sulla sicurezza sul lavoro e del servizio pubblico reso, la gravosa responsabilità̀ civile e penale della mansione e le crescenti penalizzazioni economiche ulteriormente inasprite dall’attuale crisi economica sono la perfetta micidiale miscela con la quale si continua ad aggredire i lavoratori\".\nLo sciopero Tper a Bologna e Imola\nNegli orari di sciopero, i servizi di trasporto pubblico urbano, suburbano ed extraurbano non saranno garantiti. Per il personale viaggiante dei servizi automobilistici e filoviari Tper dei bacini di servizio di Bologna e Ferrara (bus e corriere) lo sciopero di 24 ore si svolgerà, nel rispetto delle fasce di garanzia, dalle ore 8.30 alle ore 16.30 e dalle ore 19.30 a fine servizio.\nPer i mezzi urbani, suburbani ed extraurbani del bacino di Bologna saranno garantite solamente le corse dal capolinea centrale verso periferia, e viceversa, con orario di partenza fino alle ore 8.15 al mattino e fino alle ore 19.15 alla sera.\nLo sciopero riguarda anche il personale dedicato dei People mover, il cui servizio potrebbe non essere garantito nel corso dell’intera giornata di venerdì 20 settembre.\nPer le linee urbane di Imola verranno garantite tutte le corse complete in partenza dalla stazione ferroviaria, o dall'autostazione, fino alle ore 8.20 al mattino e fino alle ore 19.20 alla sera.\nPer i mezzi urbani, extraurbani e del servizio Taxibus di Ferrara saranno garantite solamente le corse dai capilinea periferici, centrali e intermedi con orario di partenza fino alle ore 8.15 al mattino e fino alle ore 19.15 alla sera.\nDurante lo sciopero, al call-center telefonico 051-290290 sarà garantita la presenza di un operatore.\nAtri scioperi\nIl 16 settembre, sempre per 24 ore, Osp Sgb ha proclamato il fermo dalle ore 8, del personale della società Gsa addetto al pronto intervento antincendio d primo soccorso del tratto Incisa-Sasso Marconi della autostrada A1.\nIl 19, i sindacati confederali hanno indetto lo sciopero del personale Rfi della manutenzione dell infrastrutture di Bologna.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Labor",
        "Social Issue",
        "Politics"
    ],
    "ai_allow": true,
    "webz_reporter": false,
    "external_links": [
        "https://whatsapp.com/channel/0029VaFTNtmJZg42JhtfaO0x",
        "https://www.whatsapp.com/channel/0029VaFTNtmJZg42JhtfaO0x"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-09-13T15:14:23.222+03:00",
    "updated": "2024-09-13T15:14:23.222+03:00"
}