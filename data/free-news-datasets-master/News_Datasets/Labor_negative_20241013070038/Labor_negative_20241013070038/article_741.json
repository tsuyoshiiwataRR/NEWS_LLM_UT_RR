{
    "thread": {
        "uuid": "eda9eab864925545e144c5d0f7645eb93b804174",
        "url": "https://www.cisl.it/notizie/dai-territori/dai-territori-piemonte/piemonte-no-al-far-west-nel-lavoro-di-cura",
        "site_full": "www.cisl.it",
        "site": "cisl.it",
        "site_section": "https://www.cisl.it",
        "site_categories": [],
        "section_title": "CISL | Confederazione Italiana Sindacati Lavoratori",
        "title": "Piemonte. No al Far West nel lavoro di cura",
        "title_full": "Piemonte. No al Far West nel lavoro di cura",
        "published": "2024-09-13T11:27:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 136979,
        "domain_rank_updated": "2024-09-03T00:00:00.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "eda9eab864925545e144c5d0f7645eb93b804174",
    "url": "https://www.cisl.it/notizie/dai-territori/dai-territori-piemonte/piemonte-no-al-far-west-nel-lavoro-di-cura",
    "ord_in_thread": 0,
    "parent_url": null,
    "author": "Corinna Cianfarani",
    "published": "2024-09-13T11:27:00.000+03:00",
    "title": "Piemonte. No al Far West nel lavoro di cura",
    "text": "Lunedì 16 settembre 2024 i lavoratori con contratto Uneba scioperano per il rinnovo nazionale del contratto scaduto da 4 anni.\nA Torino, la manifestazione, promossa dai sindacati, sotto la sede dell’Uneba (presso il Cottolengo), in via San Pietro in Vincoli 9, si svolgerà dalle ore 10 alle ore 12 Lunedì 16 settembre le lavoratrici e i lavoratori a cui viene applicato il Ccnl UNEBA (Unione Nazionale Enti e Iniziative di Assistenza sociale) incroceranno le braccia per chiedere il rinnovo del contratto scaduto da 4 anni.\nI lavoratori del settore, che garantiscono quotidianamente la cura e l’assistenza alle persone fragili (anziani e disabili), sono 140 mila in tutta Italia di cui circa 8 mila in Piemonte. Dopo 17 mesi di trattativa (e 27 mesi dalla presentazione della piattaforma da parte di Cgil Cisl Uil), le proposte di Uneba continuano ad essere irricevibili: appena 50 euro lordi al mese (35 euro netti) per coprire gli anni in cui l’inflazione ha pesato di più.\nPer i sindacati è inaccettabile tenere bloccate le retribuzioni. Senza dimenticare che il problema dei bassi salari si somma a problemi di carattere organizzativo: mancanza di personale, riposi saltati e doppi turni, carichi di lavoro insostenibili e mansioni promiscue.\nIn occasione dello sciopero nazionale di lunedì 16 settembre, ci saranno manifestazioni e presidi in tutta Italia. In Piemonte, il sit-in si svolgerà davanti al Cottolengo di Torino, in via San Pietro in Vincoli 9/12, dalle ore 10 alle ore 12.\n“Abbiamo inviato a tutti i consiglieri regionali, agli Assessori Marrone e Riboldi e al Presidente Cirio – dichiarano unitariamente le federazioni regionali di categoria Fp Cgil, Fp Cisl, Fisascat Cisl, UilFpl, UilTucs – una lettera con le ragioni dello sciopero e con l’invito a prendere parte alla mobilitazione. Confidiamo che qualcuno, tra gli invitati, trovi il tempo e il modo di partecipare”.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Social Issue",
        "Labor"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "syndication": null,
    "rating": null,
    "crawled": "2024-09-13T17:41:34.097+03:00",
    "updated": "2024-09-13T17:41:34.097+03:00"
}