{
    "thread": {
        "uuid": "0c3814ed2bffc73dda3b8e7725c874c94a311900",
        "url": "https://www.lanuovasardegna.it/ultimora-adnkronos/2024/05/10/news/maltempo-nicita-pd-lollobrigida-si-dimetta-offende-sicilia-1.100518198",
        "site_full": "www.lanuovasardegna.it",
        "site": "lanuovasardegna.it",
        "site_section": "https://www.lanuovasardegna.it",
        "site_categories": [
            "tech",
            "top_news"
        ],
        "section_title": "La Nuova Sardegna",
        "title": "Maltempo: Nicita (Pd), 'Lollobrigida si dimetta, offende Sicilia' La Nuova Sardegna",
        "title_full": "Maltempo: Nicita (Pd), 'Lollobrigida si dimetta, offende Sicilia' La Nuova Sardegna",
        "published": "2024-05-10T03:00:00.000+03:00",
        "replies_count": 0,
        "participants_count": 0,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 77069,
        "domain_rank_updated": "2024-05-07T13:07:57.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "0c3814ed2bffc73dda3b8e7725c874c94a311900",
    "url": "https://www.lanuovasardegna.it/ultimora-adnkronos/2024/05/10/news/maltempo-nicita-pd-lollobrigida-si-dimetta-offende-sicilia-1.100518198",
    "ord_in_thread": 0,
    "parent_url": null,
    "author": null,
    "published": "2024-05-10T03:00:00.000+03:00",
    "title": "Maltempo: Nicita (Pd), 'Lollobrigida si dimetta, offende Sicilia' La Nuova Sardegna",
    "text": "Maltempo: Nicita (Pd), 'Lollobrigida si dimetta, offende Sicilia' 10 maggio 2024 1 MINUTI DI LETTURA Roma, 10 mag. (Adnkronos) - \"Le parole contro la Sicilia pronunciate pubblicamente da Lollobrigida in Parlamento sono uno scandalo. Non solo il ministro dell’Agricoltura dimostra di non avere alcuna consapevolezza di cosa significhi essere un’isola e di quali sono le difficoltà quotidiane di chi abita la Regione. Ma rivela il totale disinteresse del governo Meloni per la nostra Sicilia, dove vivono circa 5 milioni di cittadine e cittadini. A loro dovrebbe rivolgere al più presto le proprie scuse. Ma, questa volta, non basteranno. Deve dimettersi”. Così Antonio Nicita, senatore Pd e candidato alle europee nella circoscrizione Isole. “Sottolineando che ‘per fortuna’ la siccità quest’anno colpirà più il Sud - e in particolare la Sicilia - rispetto al Nord, il ministro non ha commesso alcuna gaffe, ma espresso una vera e propria dichiarazione di intenti della maggioranza: spaccare a metà il Paese, penalizzare il Sud-Italia, fare la guerra ai più fragili. Niente di più di quanto già previsto nello squallido progetto di autonomia differenziata realizzato da Calderoli su mandato di Salvini. È vergognoso”. In Primo Piano Dopo il blitz Sassari, il personal trainer indagato: «Qui alla Ludus lavoriamo in modo pulito»di Luca Fiori Il caso Il padre invalido muore a Cabras, l’indennità Inps in ritardo di diciassette mesidi Michela Cuccu Il processo",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Weather"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-05-10T14:05:01.367+03:00",
    "updated": "2024-05-10T14:05:01.367+03:00"
}