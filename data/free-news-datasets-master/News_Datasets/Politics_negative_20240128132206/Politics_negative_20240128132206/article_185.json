{
    "thread": {
        "uuid": "23ab954896d676e284e4384ad4e0b97b3ab492d5",
        "url": "http://www.elpuntavui.cat/politica/article/17-politica/2369988-el-sindicat-cgt-convoca-una-vaga-general-contra-el-decret-de-milei.html",
        "site_full": "www.elpuntavui.cat",
        "site": "elpuntavui.cat",
        "site_section": "http://elpuntavui.cat/politica.html",
        "site_categories": [
            "media"
        ],
        "section_title": "El Punt Avui - Política",
        "title": "El sindicat CGT convoca una vaga general el 24 de gener contra el decret de Milei | Raül Bruna | Barcelona | Política | El Punt Avui",
        "title_full": "El sindicat CGT convoca una vaga general el 24 de gener contra el decret de Milei | Raül Bruna | Barcelona | Política | El Punt Avui",
        "published": "2023-12-28T22:35:00.000+02:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://www.elpuntavui.cat/fitxers/collaboradors/000/0146/0000146691/4x3/0000146691ver5.jpg",
        "performance_score": 0,
        "domain_rank": 28951,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "23ab954896d676e284e4384ad4e0b97b3ab492d5",
    "url": "http://www.elpuntavui.cat/politica/article/17-politica/2369988-el-sindicat-cgt-convoca-una-vaga-general-contra-el-decret-de-milei.html",
    "ord_in_thread": 0,
    "parent_url": null,
    "author": "Raül Bruna",
    "published": "2023-12-28T22:35:00.000+02:00",
    "title": "El sindicat CGT convoca una vaga general el 24 de gener contra el decret de Milei | Raül Bruna | Barcelona | Política | El Punt Avui",
    "text": "Argentina El sindicat CGT convoca una vaga general contra el decret de Milei La Confederació General del Treball (CGT), el principal sindicat d’Argentina, ha convocat aquest dijous una aturada general per al 24 de gener a tot el país per rebutjar el decret de necessitat urgent (DNU), el pla de xoc econòmic del president ultraliberal Javier Milei. El portaveu de la CGT, Héctor Daer, ha argumentat que les mesures aprovades “apunten contra els drets individuals i col·lectius dels treballadors”. El sindicat també ha cridat a manifestar-se durant la jornada de vaga davant el Congrés, entre altres protestes. El Comitè Central Confederal ha aprovat avui portar als tribunals el DNU, que entrarà en vigor avui. La justícia argentina va rebutjar dimecres un primera recurs d’empara per defectes de forma, precisament perquè el paquet de mesures encara no era vigent. El DNU contempla unes 300 mesures adreçades a desregular l’economia, privatitzar el sector públic i flexibilitzar el mercat. El decret també afecta els serveis d’atenció mèdica que presten els sindicats. La CGT també rebutja el projecte de llei que el govern va enviar ahir al Parlament i que, si s’aprova, atorgarà àmplies facultats extraordinàries al nou president, que va assumir el càrrec el 10 de desembre. Des d’aleshores, partits d’esquerres i organitzacions socials i sindicals s’han mobilitzat contra les polítiques ultraliberals anunciades per l’executiu. Aquest dijous, centenars de persones convocades per organitzacions socials s’han manifestat contra les reformes locals al municipi de La Matanza, i han tallat part del trànsit de la Ruta Nacional 3, de caràcter federal. Aquesta població, la més poblada i pobre de la província de la Buenos Aires, ha estat tradicionalment un dels municipis més combatius de la conurbació. En aquesta ocasió, la policia no ha arribat a intervenir per fer complir el controvertit protocol impulsat per la ministra de Seguretat, Patricia Bullrich, que prohibeix el tall de vies públiques durant les manifestacions. Notícies relacionades [Identificar-me](/registre/compte/verificat.html?return=aHR0cHM6Ly9hZG1pbjIwMTQuZWxwdW50YXZ1aS5jYXQvcG9saXRpY2EvYXJ0aWNsZS8xNy1wb2xpdGljYS8yMzY5OTg4LWVsLXNpbmRpY2F0LWNndC1jb252b2NhLXVuYS12YWdhLWdlbmVyYWwtY29udHJhLWVsLWRlY3JldC1kZS1taWxlaS5odG1sP2E9I2NvbW1lbnRz&msg=34bd8f3599cdc6f6308d40855bdb2a1b). Si ja sou usuari verificat, us heu d'identificar. [Vull ser usuari verificat](/registre/compte/verificat.html?return=aHR0cHM6Ly9hZG1pbjIwMTQuZWxwdW50YXZ1aS5jYXQvcG9saXRpY2EvYXJ0aWNsZS8xNy1wb2xpdGljYS8yMzY5OTg4LWVsLXNpbmRpY2F0LWNndC1jb252b2NhLXVuYS12YWdhLWdlbmVyYWwtY29udHJhLWVsLWRlY3JldC1kZS1taWxlaS5odG1sP2E9I2NvbW1lbnRz&msg=34bd8f3599cdc6f6308d40855bdb2a1b). Per escriure un comentari cal ser usuari verificat. [Normes de Participació](/epa/normes-participacio.html).",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "negative",
    "categories": [
        "Politics",
        "Social Issue"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T00:09:23.535+02:00",
    "updated": "2023-12-29T02:27:12.784+02:00"
}