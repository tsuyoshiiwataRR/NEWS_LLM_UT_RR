{
    "thread": {
        "uuid": "9f079b72751bf3bcc8d9210838e7b0c0711ea66e",
        "url": "https://www.avvenire.it/attualita/pagine/il-110-specchio-della-confusione-politica",
        "site_full": "www.avvenire.it",
        "site": "avvenire.it",
        "site_section": "https://www.avvenire.it",
        "site_categories": [
            "religion",
            "catholicism"
        ],
        "section_title": "Avvenire.it",
        "title": "Il Superbonus 110% specchio della confusione politica",
        "title_full": "Il Superbonus 110% specchio della confusione politica",
        "published": "2023-12-28T02:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.avvenire.it/c/2023/PublishingImages/d7635f462f894905b96577cb2b2f4b18/Manifestazione-esodat-(17956651).jpg?dt=1703794816670",
        "performance_score": 0,
        "domain_rank": 14695,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "9f079b72751bf3bcc8d9210838e7b0c0711ea66e",
    "url": "https://www.avvenire.it/attualita/pagine/il-110-specchio-della-confusione-politica",
    "ord_in_thread": 0,
    "parent_url": null,
    "author": "Marco Iasevoli e Nicola Pini",
    "published": "2023-12-28T02:00:00.000+02:00",
    "title": "Il Superbonus 110% specchio della confusione politica",
    "text": "Due diversi governi, quello di Draghi e quello di Meloni, e due diversi ministri dell’Economia, il tecnico Franco e il politico Giorgetti, hanno investito non poco tempo della loro attività istituzionale a spiegare in lungo e in largo, a parole e numeri, la voragine aperta nei conti pubblici dal Superbonus 110%.\nMa le decisioni, sinora, non sono mai state una vera conseguenza delle stringenti analisi.\nLa cassa non si è mai chiusa per davvero e ciò che è derivato dai complessi “spiegoni” è una fila interminabile di correzioni, aggiustamenti delle correzioni, strette, riallargamenti, pseudo-archiviazioni e proroghe di fatto che non hanno fermato l’impatto sul debito e in aggiunta hanno mandato nel caos (e talvolta in crisi) imprese, tecnici, condomini e famiglie.\nIn qualche modo l’intera storia del Superbonus 110% è la rappresentazione della confusione in cui versa la politica e il partitismo italiano. Da un lato la consapevolezza “istituzionale” che bisogna rimettere ordine nelle spese, a partire da quelle meno giustificabili, dall’altro la consapevolezza, politico-elettorale, che le generose misure pandemiche sono ancora centrali per tenere il segno “più” davanti all’anemico Pil nazionale. E quindi non sorprende l’unità da destra a sinistra nel rinnovare, a discapito ancora una volta delle posizioni di Giorgetti, una misura che aggiunge debito sulle spalle dei figli.\nMa un’osservazione è doverosa: la stessa bonaria comprensione delle «difficoltà» dei cantieri non si è vista quando si è deciso di tagliare il Reddito di cittadinanza, a fronte di un volume di truffe molto ma molto più basso rispetto a quelle cumulate con il 110%.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T00:42:59.004+02:00",
    "updated": "2023-12-29T00:42:59.004+02:00"
}