{
    "thread": {
        "uuid": "cd19a8c4bb15795e73096b5940e6ecb3e0d5e5ff",
        "url": "https://www.calciomercato.com/news/decreto-crescita-lotito-attacca-bella-fesseria-distruggera-club--91970",
        "site_full": "www.calciomercato.com",
        "site": "calciomercato.com",
        "site_section": "https://www.calciomercato.com/feed/teams/roma",
        "site_categories": [
            "world_soccer",
            "sports"
        ],
        "section_title": "Calciomercato.com",
        "title": "Decreto Crescita, Lotito attacca: 'Bella fesseria! Distruggerà club come Juve, Milan e Roma'",
        "title_full": "Decreto Crescita, Lotito attacca: 'Bella fesseria! Distruggerà club come Juve, Milan e Roma'",
        "published": "2023-12-28T23:15:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://cdn.calciomercato.com/images/2023-07/ritiro.lotito.lazio.2023.2024.750x450.jpg",
        "performance_score": 0,
        "domain_rank": 20720,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "cd19a8c4bb15795e73096b5940e6ecb3e0d5e5ff",
    "url": "https://www.calciomercato.com/news/decreto-crescita-lotito-attacca-bella-fesseria-distruggera-club--91970",
    "ord_in_thread": 0,
    "parent_url": null,
    "author": "redazione@calciomercato.com (Redazione CM)",
    "published": "2023-12-28T23:15:00.000+02:00",
    "title": "Decreto Crescita, Lotito attacca: 'Bella fesseria! Distruggerà club come Juve, Milan e Roma'",
    "text": "Decreto Crescita, Lotito attacca: 'Bella fesseria! Distruggerà club come Juve, Milan e Roma' 1La notizia della decisione da parte del Consiglio dei Ministri di cancellare la proroga, inserita nella bozza del Milleproroghe, del Decreto Crescita nella sua applicazione al calcio ha scosso il pallone italiano, con i club di Serie A che dal primo gennaio non potranno più utilizzare gli sgravi fiscali previsti dalla norma. Claudio Lotito, Senatore e presidente della Lazio, ha commentato duramente a notizie.com: \"Bella e grande fesseria che è stata fatta, vedranno che cavolo di errore è stato fatto, non va bene così anche perché lo Stato non incassa i soldi, se tu hai uno straniero che paga le tasse in Italia sarà meglio di uno che non viene e non le paga no? Voglio vedere chi viene adesso, grande idea... In questo modo il nostro campionato perderà di competitività, l’anno scorso ci sono state tre squadre in tutte e tre le finali europee, adesso voglio vedere che succederà, vorrà dire che le prossime squadre che andranno in Champions le indicherà l’Aic (Associazione italiana calciatori, ndr), sono loro che hanno fatto di tutto per farla soccombere, bravi bravi\". ABODI - Lotito prosegue: \"Responsabilità del Ministro dello Sport Abodi? A me risulta che il ministro Abodi abbia portato lui due mesi di proroga, ma sono saltati anche quelli. Se sono amareggiato? Mah, le cose che non seguo io, vanno in un certo modo, e nel caso specifico, giuro, non conosco i fatti, vedremo...\". [DECRETO CRESCITA, SALTA LA PROROGA](https://www.calciomercato.com/news/decreto-crescita-salta-la-proroga-mercato-di-gennaio-senza-scont-34500) MILAN, JUVE E ROMA DISTRUTTE - La chiusura di Lotito, poi, è forte: \"Problemi con la Lazio? Assolutamente no, la Lazio ha i suoi contratti, ma non è tanto quello il tema, il vero problema è che alcune società questo tipo di situazione le va a distruggere e in mezzo ci sono grandi club come il Milan, la Juve e anche la Roma. Dovete tener presente una cosa: che il campionato perderà di competitività adesso, sicuro. Ci faranno vedere cosa riusciranno a fare chi era contrario a questa cosa. L’Aic era contraria, ad esempio, ha detto delle cose talmente infondate e fuori da ogni logica, tipo che questo decreto mina la crescita dei vivai italiani, ma che porti quelli di 14 anni in prima squadra? Ma per favore, ancora con queste scemenze. Preistoria? Si, nel calcio lo sono ma stanno ancora lì... vedremo\". [DECRETO CRESCITA, LA REAZIONE DELLA LEGA SERIE A](https://www.calciomercato.com/news/decreto-crescita-la-dura-reazione-della-lega-serie-a-danno-per-i-95554) [](#comments-box) Ma quanto è grasso lotito 1",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Politics",
        "Human Interest",
        "Social Issue"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T00:28:07.667+02:00",
    "updated": "2023-12-29T01:13:30.892+02:00"
}