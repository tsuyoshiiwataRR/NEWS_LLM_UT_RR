{
    "thread": {
        "uuid": "9375343ddf8a644e9ce8bf986187b1efeea65c57",
        "url": "https://www.targatocn.it/2023/12/29/leggi-notizia/argomenti/ultimora/articolo/vanessa-ballan-i-funerali-nel-duomo-di-castelfranco-il-vescovo-uccisione-insensata.html",
        "site_full": "www.targatocn.it",
        "site": "targatocn.it",
        "site_section": "https://www.targatocn.it/rss.xml",
        "site_categories": [
            "media"
        ],
        "section_title": "TargatoCn.it",
        "title": "Vanessa Ballan, i funerali nel Duomo di Castelfranco. Il vescovo: \"Uccisione insensata\"",
        "title_full": "Vanessa Ballan, i funerali nel Duomo di Castelfranco. Il vescovo: \"Uccisione insensata\"",
        "published": "2023-12-29T15:31:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.targatocn.it/fileadmin/archivio/adnkronos/imported/www.adnkronos.com_resources_0288-19cf7f7a2fd9-566f31456f33-1000_format_medium_vanessa_ballan_chiesafunerale.jpeg.jpeg",
        "performance_score": 0,
        "domain_rank": 76100,
        "domain_rank_updated": "2023-12-26T12:06:35.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "9375343ddf8a644e9ce8bf986187b1efeea65c57",
    "url": "https://www.targatocn.it/2023/12/29/leggi-notizia/argomenti/ultimora/articolo/vanessa-ballan-i-funerali-nel-duomo-di-castelfranco-il-vescovo-uccisione-insensata.html",
    "ord_in_thread": 0,
    "parent_url": null,
    "author": "webinfo@adnkronos.com (Web Info)",
    "published": "2023-12-29T15:31:00.000+02:00",
    "title": "Vanessa Ballan, i funerali nel Duomo di Castelfranco. Il vescovo: \"Uccisione insensata\"",
    "text": "(Adnkronos) - La bara bianca con i fiori bianchi, rosa e celesti e nastrini rossi sugli abiti degli amici, grido muto contro i femminicidi. Oggi a Castelfranco Veneto è il giorno dei funerali di Vanessa Ballan, la 26enne incinta di tre mesi, uccisa a coltellate, il 19 dicembre, nella sua abitazione nel trevigiano da Bujar Fandaj, 41enne kosovaro che lei aveva denunciato per stalking.\nA seguire l'ingresso del feretro il marito Nicola, i genitori e gli amici più cari. All'interno del duomo, tra i molti conoscenti e amici, anche il governatore del Veneto Luca Zaia.\n“La vita è stata travolta da una tragedia che non ha senso. Troppo grande quello che è successo, è al di fuori della più pessimistica previsione\". \"Non c'è un motivo al mondo che giustifichi questo atto, questa violenza. Non c'è mai. Non c'è sicuramente nel caso di Vanessa - ha aggiunto - e della creatura che portava in grembo. Non c'è un senso nella sua brutale uccisione. Questo è il male. E con il male non possiamo, non abbiamo il diritto di venire a patti\". Monsignor Tomasi ha chiesto \"il silenzio dai clamori e dalle curiosità ma mai della ricerca della giustizia - ha ribadito - e nemmeno il silenzio nell'impegno per una civiltà che rifiuti nelle parole, negli atti e nei fatti la violenza sulle donne, e che superi finalmente la follia di voler possedere una persona, o di volerne determinare con la violenza le scelte e le decisioni\".\n“Ricordiamo Vanessa col sorriso, resta stampato in tutti noi. Ricordo quando è rimasta incinta, sperava tanto di avere questo bambino”, racconta fuori dal duomo, una collega della vittima. Il suo assassino “passava al supermercato - racconta la ragazza - ma faceva anche la spesa, era un cliente abituale. L’ho visto sabato l’ultima volta. La cercava. Avevamo paura, perché si vedeva dalla faccia, è uno di cui non ti fidi già dallo sguardo”. “Se avessimo potuto far qualcosa - dice con gli occhi lucidi - lo avremmo fatto. Ma Vanessa non ci aveva detto nulla. Se lei ci avesse chiesto anche di denunciare, lo avremmo fatto. E tanto, pure se lo avessimo fatto, magari non serviva. Abbiamo tanta rabbia - dice - perché non doveva succedere. Mi chiedo ancora a cosa servano le leggi”.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Human Interest",
        "Crime, Law and Justice",
        "Religion and Belief"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T16:49:16.455+02:00",
    "updated": "2023-12-29T16:49:16.455+02:00"
}