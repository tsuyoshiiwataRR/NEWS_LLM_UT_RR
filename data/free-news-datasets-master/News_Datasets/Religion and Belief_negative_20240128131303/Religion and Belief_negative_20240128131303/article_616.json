{
    "thread": {
        "uuid": "375a1ad3fdb19b741f847f893b7349eff695a183",
        "url": "https://www.globalist.it/politics/2023/12/29/paragone-si-dimette-da-italexit-torno-a-fare-il-giornalista-via-il-mio-nome-dal-partito-e-dai-sondaggi/",
        "site_full": "www.globalist.it",
        "site": "globalist.it",
        "site_section": "https://www.globalist.it/feed",
        "site_categories": [
            "uncategorized"
        ],
        "section_title": "Globalist.it",
        "title": "Paragone si dimette da Italexit: “Torno a fare il giornalista, via il mio nome dal partito e dai sondaggi”",
        "title_full": "Paragone si dimette da Italexit: “Torno a fare il giornalista, via il mio nome dal partito e dai sondaggi”",
        "published": "2023-12-29T11:26:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "http://www.globalist.it/wp-content/uploads/2022/08/paragone-italexit-2-1280x720-1.jpg",
        "performance_score": 0,
        "domain_rank": 61978,
        "domain_rank_updated": "2023-12-26T12:06:25.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "375a1ad3fdb19b741f847f893b7349eff695a183",
    "url": "https://www.globalist.it/politics/2023/12/29/paragone-si-dimette-da-italexit-torno-a-fare-il-giornalista-via-il-mio-nome-dal-partito-e-dai-sondaggi/",
    "ord_in_thread": 0,
    "parent_url": null,
    "author": "globalist",
    "published": "2023-12-29T11:26:00.000+02:00",
    "title": "Paragone si dimette da Italexit: “Torno a fare il giornalista, via il mio nome dal partito e dai sondaggi”",
    "text": "Gianluigi Paragone si è dimesso da segretario di Italexit con effetto immediato e con dimissioni irrevocabili. Questa la lettera aperta con cui ha motivato la sua decisione. «Carissimi elettori, tesserati e simpatizzanti di Italexit Per l’Italia, la mia segreteria termina qui. Ho rassegnato le mie dimissioni irrevocabili».\n«Paragone ha anche specificato che il partito non potrà più avvalersi del suo nome e cognome per le proprie attività e nelle rilevazioni sondaggistiche».\n«Non c’è una sola ragione che può motivare una scelta così radicale, ci si arriva perché il tempo fa maturare alcune idee e alcuni pensieri. Intanto avevo sempre detto che non sarei rimasto segretario a lungo: è giusto che altre persone si carichino l’impegno di elaborare, con rinnovato entusiasmo, tesi politiche. Penso che sia arrivato questo tempo: energie nuove per sfide da rilanciare a tempo pieno».\n«L’essersi posizionati con fermezza su quel fronte consente all’attuale maggioranza (specie a Fratelli d’Italia e Lega) di godere di un bonus di fiducia e soprattutto di una posizione politica di negoziazione che renderà la vita difficile a chi si è arreso da tempo alle logiche di Bruxelles».\n«Io la penso così e siccome non è mia intenzione convincere tutti della mia lettura dei fatti è giusto che io non impegni il partito e rassegni le dimissioni. Continuerò a elaborare il mio pensiero nelle vesti che mi sono più proprie, ossia quelle giornalistiche e di saggista. Avendo accresciuto il mio impegno professionale (com’era normale che fosse non volendo campare di politica), non intendo generare confusione nell’elettore, nel telespettatore e nel lettore laddove guardandomi o leggendomi possa pensare: parla il politico o il giornalista?».\n«Ecco, anche nel massimo rispetto altrui, è giusto che io sciolga totalmente il mio rapporto con il partito. Che da questo momento in avanti non potrà più avvalersi del mio nome e del mio cognome per le proprie attività: questione di correttezza. Pertanto ho dato mandato affinché sul sito scompaiano i miei riferimenti personali così da non generare confusione; chiederò inoltre alle società di sondaggio di eliminare il mio cognome dal nome del partito. Sono stati anni di intense battaglie, che rifarei tutte, per questo le tengo nella mia memoria e nel mio cuore. Grazie a tutti coloro che ci hanno dato fiducia e sostegno. A tutti auguro buona strada».",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Religion and Belief",
        "Politics",
        "Social Issue"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T12:27:49.905+02:00",
    "updated": "2023-12-29T12:27:49.905+02:00"
}