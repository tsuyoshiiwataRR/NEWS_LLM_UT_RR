{
    "thread": {
        "uuid": "5bb91bd65a8fdf8f1243c94bfaccf4fefc4e4802",
        "url": "https://www.agensir.it/quotidiano/2023/12/29/medio-oriente-citta-e-chiesa-di-bari-bitonto-oggi-una-marcia-silenziosa-per-la-pace/",
        "site_full": "www.agensir.it",
        "site": "agensir.it",
        "site_section": "http://www.agensir.it",
        "site_categories": [
            "religion",
            "catholicism"
        ],
        "section_title": "SIR - Servizio Informazione Religiosa",
        "title": "Medio Oriente: Città e Chiesa di Bari-Bitonto, oggi una marcia silenziosa per la pace - AgenSIR",
        "title_full": "Medio Oriente: Città e Chiesa di Bari-Bitonto, oggi una marcia silenziosa per la pace - AgenSIR",
        "published": "2023-12-29T10:30:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.agensir.it/wp-content/themes/sir-wp-theme/assets/images/logo_sir_2019@2x.png",
        "performance_score": 0,
        "domain_rank": 48809,
        "domain_rank_updated": "2023-12-26T12:06:25.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "5bb91bd65a8fdf8f1243c94bfaccf4fefc4e4802",
    "url": "https://www.agensir.it/quotidiano/2023/12/29/medio-oriente-citta-e-chiesa-di-bari-bitonto-oggi-una-marcia-silenziosa-per-la-pace/",
    "ord_in_thread": 0,
    "parent_url": null,
    "author": "@agensir",
    "published": "2023-12-29T10:30:00.000+02:00",
    "title": "Medio Oriente: Città e Chiesa di Bari-Bitonto, oggi una marcia silenziosa per la pace - AgenSIR",
    "text": "In queste drammatiche ore, davanti alle continue violazioni dei diritti dell’uomo e ad una catastrofe umanitaria di proporzioni inaudite (1.400 vittime di civili israeliani e oltre 19.500 civili palestinesi, di cui il 70% sono donne e bambini; senza contare i 2 milioni di palestinesi senza casa, energia elettrica e acqua), la Città di Bari, “comunità aperta a uomini e donne, anche di diversa cittadinanza e apolidi”, e la Chiesa di Bari-Bitonto, “da sempre aperta all’accoglienza e al dialogo, particolarmente verso i popoli del bacino Mediterraneo”, sentono forte il dovere di intervenire in favore della pace in Medio Oriente. Pertanto, “riuniti in un unico abbraccio in nome della pace, a favore di tutte le vittime di queste atrocità”, è convocata una marcia silenziosa e senza bandiere per le vie della Città di Bari, oggi, venerdì 29 dicembre, alle 17.30, con partenza da Piazza Diaz e arrivo a Largo Chiurlia. “Chiediamo che la comunità internazionale, attraverso l’Onu, si adoperi per un immediato cessate il fuoco, la fine dell’assedio di Gaza, la liberazione di tutti gli ostaggi e dei prigionieri civili; per fornire aiuti e assistenza alla popolazione di Gaza; per avviare un tavolo negoziale che assicuri pace, libertà e sicurezza a tutti i popoli dell’area”, si legge in un comunicato a firma della Città di Bari, arcidiocesi di Bari-Bitonto e Comitato per la pace di Terra di Bari. Medio Oriente: Città e Chiesa di Bari-Bitonto, oggi una marcia silenziosa per la pace In queste drammatiche ore, davanti alle continue violazioni dei diritti dell’uomo e ad una catastrofe umanitaria di proporzioni inaudite (1.400 vittime di civili israeliani e oltre 19.500 civili palestinesi, di cui il 70% sono donne e bambini; senza contare i 2 milioni di palestinesi senza casa, energia elettrica e acqua), la Città di Bari, “comunità aperta a uomini e donne, anche di diversa cittadinanza e apolidi”, e la Chiesa di Bari-Bitonto, “da sempre aperta all’accoglienza e al dialogo, particolarmente verso i popoli del bacino Mediterraneo”, sentono forte il dovere di intervenire in favore della pace in Medio Oriente.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "negative",
    "categories": [
        "Religion and Belief",
        "War, Conflict and Unrest",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T12:24:30.026+02:00",
    "updated": "2023-12-29T12:24:30.026+02:00"
}